# ቅዱስ መስቀል

# ቅድመ ሥጋዌ

- እንደ እመቤታችን ቅድመ ዓለም በአምላክ ልቡና ለመድኃኒትነት ታስቦ የነበረ ነው። የዕውቀት ተከፍሎ የሌለበት ሁሉን አዋቂ ነውና፣ እንኳን መስቀሉን እኛንም ሁላችን፣ እንስሳቱን፣ ነፍሳቱን ቅድመ ዓለም ያውቃቸዋል [^before_creation]
	- ሁሉንም ቢያውቅም ቅድስተ ቅዱሳን ድንግል ማርያምን፣ ቅድስት ቤተ ክርስቲያንንና ቅዱስ ዕፀ መስቀሉን ግን ለተለየ ክብር/ዓላማ ነውና እንደ ሌላው ሁሉ እኩል አይነገርላቸውም
- በዘመነ ብሉይም ምሳሌ ተመስሎለት፣ ትንቢት ተነግሮለት፣ ሱባዔ ተቈጥሮለት የኖረ ነው።
- ጌታችን ራሱ ዕፀ መስቀሉን ለድኅነት በማሰቡ ተሰቀለበት እንጂ በአይሁድ ወይም በሮማውያን ሐሳብ አይደለም፤ በ(ዮሐ) ላይ `ከምድር ከፍ ባልሁ ጊዜ ሁሉን እስባለሁ` እንዳለ።
- ዓለምን ሲፈጥራት ባለ 4 አቅጣጫ መስቀለኛ አድርጎ ነው
- መላእክትንም ሲፈጥራቸው በ(ኢሳ 6) ላይ እንዳለው በአምሳለ ትእምርተ መስቀል አድርጎ ነው። ምክንያቱም ሁለቱን ክንፎቻቸውን ወደላይ አድርገው ፊታቸውን፣ ሁለቱን ወደ ታች አድርገው እግሮቻቸውን፣ ሁለቱን ደግሞ ወደጎን ዘርግተው ይበሩባቸዋል፤ ይህም ትእምርተ መስቀል ይሠራል። ይህንን ሊቃውንቱ ያዕቆብ ዘሥሩግ እና ቅዱስ ያሬድ ተናግረውታል
- ሳጥናኤል በመላእክት ሰማያት ቅዱሳን መላእክትን ድል ቢያደርጋቸው፣ ወደ እግዚአብሔር አመለከቱ። በቀኝ በቀኝ ክንፋቸው ላይ ትእምርተ መስቀል ቢሥልባቸው ድል አድርገውታል
- አዳም ሲፈጠርም እጆቹን ቢዘረጋ የመስቀል አምሳያ አለው
- አእዋፍም ክንፋቸው በመስቀል አምሳያ ሲዘረጉ ብቻ ይበርራሉ፤ ፀሐይና ጨረቃም በትእምርተ መስቀል ብርሃናቸውን ካልዘረጉ አያበሩም [^athnatewos]
- በመጽሐፈ ቀሌምንጦስ እንደተጻፈ `ከአምስት ቀን ተኩል በኋላ ከሴት የልጅ ልጅህ ተወልጄ፣ በመድረክህ እድሃለሁ፣ በመስቀል ተሰቅዬ፣ ሞቼ አድንሃለሁ` ብሎት ነበር
- የኖኅ መርከብ የመስቀል ምሳሌ ነው
	- ከእንጨት መሠራቱ
	- አዳኙ እግዚአብሔር ሆኖ ሳለ በመርከቡ አድኖአቸዋል
- ያዕቆብ ከወንድሙ ሸሽቶ በፍኖተ ሎዛ ተኝቶ ሳለ ያያት መሰላል
- ያዕቆብ ልጆቹን (እንደ ዛሬ ካህናት አምሳል) እጆቹን በትእምርተ መስቀል አምሳል አመሳቅሎ ባርኯቸዋል (ዘፍ 48፥8-22)
	- `እስራኤልም እጆቹን በራሳቸው ላይ አመሳቀለ`
- ሊቀ ነቢያት ቅዱስ ሙሴ የኤርትራን ባሕር የከፈለባት በትር የመስቀል ምሳሌ ናት
- ሊቀ ነቢያት ቅዱስ ሙሴ እጆቹን በትእምርተ መስቀል በዘረጋ ጊዜ የእግዚአብሔር ኃይል ይገለጥበት ነበር
- ነቢዩ ቅዱስ ኤልሳዕ የሰጠመውን ብረት አመሳቅሎ ያወጣበት ቅረፍት የመስቀል ምሳሌ ነው
- በ(መዝ 59፥2) ላይ ትንቢት፦ `ለሚፈሩህ ምልክትን ሰጠሃቸው` መባሉ ከክርክር፣ ከጠብ ይድኑ ዘንድ
- መዝ 131
- ኢሳ 7፥14 - `እግዚአብሔር ምልክትን ይሰጣችኋል` የሚለው ትርጓሜ ላይ ምልክቱ ከብዙዎቹ አንዱ ዕፀ መስቀሉ ነው
	
[^before_creation]: ድርሳነ መድኃኔ ዓለም ዘቀዳሚት
[^athnatewos]: ቅዱስ አትናቴዎስ (ግብረ ሕማማት ዘዐርብ ገጽ 371)

- ቅድመ ሥጋዌ ዘመን የነበሩ የሞት ቅጣቶች
	+ ባቢሎን - በእሳት ማቃጠል (ሠለስቱ ደቂቅን ለእሳት እንደሰጧቸው)
	+ የፋርስ - ለአንበሳ መስጠት (ነቢዩ ዳንኤልን የአንበሳ ጉድጓድ ውስጥ እንደጣሉት)
	+ አይሁድ - በድንጋይ ወግሮ መግደል (እንደ ኦሪቱ ትእዛዝ)
	+ ኢትዮጵያውያን - አንቆ (ሰቅሎ) መግደል
	+ ሮማውያን - በዕንጨት ሰቅሎ መግደል። ዛሬም ድረስ ለክርስትና ካላቸው ጥላቻ የተነሣ የተወሰኑ የዐረብ ሃገራት (ሱዳን፣ ሳውዲ አረቢያ) በዕንጨት ስቅላት ይሰቅላሉ።
- አይሁድ እንደ ሥርዓታቸው የራሳቸውን ሰው በራሳቸው ይገድላሉ እንጂ ለአረሚ አሳልፈው አይሰጡም
	+ ጲላጦስም (ዮሐ 18) ላይ `እናንተ እንደ ሕጋችሁ ስቀሉት` ቢላቸውም እነርሱ `እኛስ ማንንም ሰው እንገድል ዘንድ አይሆንም` ብሎ መንፈስ ቅዱስ ምሥጢር አናገራቸው

## ክብሩ

- በጌታ ትከሻ ላይ ዐርፎ የረከሰ ነገር የለም
	+ ጌታችንም ዕፀ መስቀሉን ማክበሩ በትከሻው ተሸክሞ በመውሰዱ አክብሮታል
	+ በመስቀሉ ተሰቅሎአልና ዙፋኑ ተብሎአል፤ ቅዱስ ዳዊት በ(መዝ 131፥7) ላይ `የጌታ እግር በቆመበት ሥፍራ እንሰግዳለን` እንዳለ
	+ ቅዱስ ደሙ ስለፈሰሰበት የከበረ ነው
- ቅዱስ ጳውሎስ አብዝቶ ክብሩን ገልጾአል
	- (1ቆሮ 1፥8) `የመስቀሉ ቃል/ነገር ለሚጠፉት ሞኝነት ነው፤ ለእኛ ለምንድን ግን የእግዚአብሔር ኃይል ነው`
	- (ፊል 3፥19) `ብዙዎች`
- ቅዱስ ያሬድም `ጸወነ ሥጋ ወነፍስ ወልታ ጽድቅ። መስቀል መልዕልተ ለኩሉ ነገር` - `መስቀል ከሁሉም ነገር በላይ ነው` ብሎ ገልጾታል
- ዛሬ ምእመናን ቅድስት ቤተ ክርስቲያን ቅጽር ሲደርሱ 7 ጊዜ ይሰግዳሉ፦ 3 ጊዜ ለሥሉስ ቅዱስ፣ 1 ጊዜ ለእመቤታችን፣ 1 ጊዜ ለቅዱስ ዕፀ መስቀሉ
	- ይህ በዓለሙም ያለ ሥርዓት ነው [^examples]
		+ አንድ ዐርበኛ/ወታደር ለዘመቻ ከመኼዱ በፊት ቃለ መሓላ ሲፈጽም የአገሩን ሰንደቅ ዓላማ ተንበርክኮ ይስማል። እኛም የመንግሥተ እግዚአብሔር ምልክት የሆነውን መስቀል እንዴት አንስመው አንሳለመው
		+ አንድ ሰው ከትውልድ አገሩ ወጥቶ በሌላ አገር ኖሮ ሲመለስ መጀመሪያ የአገሩን መሬት ተንበርክኮ ይስማል
		+ ዛሬም ድረስ በውጭ አገር ያለ ዘመዳችን የራሱን ፎቶግራፍ ቢልክልን ከፍቅራችን የተነሣ እንስመዋለን
	- በዘመነ ብሉይም የነበረ ሥርዓት ነው
		+ አይሁድ በምኵራብ ኦሪት/ቶራህ ከተነበበ በኋላ የተገኙት ሰዎች በሙሉ መጽሐፈ ኦሪቱን ይሳለሙት ነበር [^talmud]
- ቅዱሳን ሁሉ ሲያርፉ በአካለ ነፍስ ለሥሉስ ቅዱስ፣ ለእመቤታችን እና ለቅዱስ መስቀል ይሰግዳሉ
- በዘወትር ጸሎትም `መስቀል ኃይልነ መስቀል ጽንነ መስቀል ቤዛነ መስቀል መድኃኒተ ነፍስነ` ብለን እንጸልያለን
	+ ቤዛ መባሉ `ክርስቶስ ቤዛ ኵሉ ዓለም` እንደምንለው ያለ አይደለም፤ ብዙ ዓይነት ቤዛነት አለ፦
		* የክርስቶስ ቤዛነት ከማንም ቤዛነት ጋር አይነጻጸርም፤ የባሕርዩ ነውና
		* አንድ ሰው ለታማሚ ሰው ኵላሊሉትን ቢለግስለት ቤዛ ሆነለት ይባላል
		* መስቀልም ለእኛ ቤዛ የምንለው በጸጋ እግዚአብሔር 
- ስናማትብም በትእምርተ መስቀል ነው
	- ዲያቢሎስ ጽኑ ባላጋራ ቢሆንም እግዚአብሔር ደግሞ ድል የምናደርግበትን መሣሪያ ተራራ ሳያሳክል ቀላል ትእምርተ መስቀል ሠርቶ በጣቶቻችን በማማተብ እንዲሆን አደረገ (ቈላ 2፥14)
	- ቅዱስ ያሬድ እንደ ተናገረ `በፍጽም ወበ እንግዳዕ በአጻብዕ ወበ መዝራዕት ጸዊረነ ትእምርተ መስቀል አንሦሱ` - `እኛስ በግንባርም በደረትም በትከሻም በጣትም በእጅም ትእምርተ መስቀል ተሸክመን እንመላለሳለን`
	- ይህም ጌታችን ራሱ ዲያቢሎስን በእሳት ጃንጀር በነፋስ አውታር እንዳሠረው
- ከኢትዮጵያውያን ባሕል ጋርም የተቈራኘ ነው
	+ በጦር ሜዳው መስቀል የያዙ ካህናት አብረው ይሰለፋሉ
	+ ኅብስት ሲቈረስም በመስቀል ምልክት ተደርጎበት ነው
	+ እናቶች ወደ ቦኃዕቃ ሲገቡ በመስቀል ምልክት አማትበው ነው 

[^talmud]: ታልሙድ
[^examples]: ክብረ ቅዱሳን፤ ብፁዕ አቡነ ገብርኤል፤ 1990 ዓ.ም.

## በዓለ መስቀል

- አይሁድ እና ኢትዮጵያውያን በዓለ መጸለት ብለው በዘመነ ብሉይ በተመሳሳይ ጊዜ ያከብሩት ነበር
- ከጌታችን ዕርገት በኋላ መስቀሉ ተአምር እያደረገ ቢያስቸግራቸው አይሁድ
	+ ጌታችንንም ብንገድለው እናርፋለን እንዳሉ
	+ መስቀሉን ቈፍረው ለ300 ዓመታት ቀበሩት
	+ የአገሩ ቆሻሻ ሁሉ በዚያ እንዲጣል ስላዘዙ እንደ ተራራ ቆሻሻ ተከምሮበት ነበር
- እሌኒ አይሁዳዊት ክርስቲያን ናት
	+ ልጄን ቈስጠንጢኖስን ብታሳምንልኝ መስቀሉን ፈልጌ አወጣዋለሁ ብላ ተስላ ነበር
	+ ሲፈጸምላት መስቀሉን ለማውጣት ንጉሡን ልጇን አስፈቅዳ ኃይልና ገንዘብ ተቀብላ ወደ ቦታው ኼደች
	+ አንድ አይሁዳዊ አረጋዊ አሥራ በረኃብና በጥም ብታስጨንቀው በጎልጎታ ኮረብታ እንደሚገኝ ገለጠላት
	+ ካህናት ልብሰ ተክህኖ ለብሰው ማዕጠንት ይዘው ምሕላ ሲያደርጉ፣ ዕጣን ሲወግሩ ዕጣኑ ወደ ሰማይ ከወጣ በኋላ ተመልሶ ቀስት ሠርቶ ተራራው ላይ ዐርፎአል (መስከረም 16) [^aleqa_ayalew]
	+ ምልክቱን ይዘው ቍፋሮ ጀምረው መጋቢት 10፣ 327 ዓ.ም. መስቀሉን አግኝተውታል
	+ በዚያም 3 መስቀሎች ተገኙ፤ ከ3ቱ ግን አንዱ ብቻ ሙት አስነሥቶአል [^sinksar_megabit]
	+ በኋላም ቤተ ክርስቲያኑን ሲሠሩ ከርመው መስከረም 17 ቀን ቅዳሴ ቤቱ ሆኖ ከዚያ ጀምሮ ተከብሮአል
		* ቅድስት እሌኑ መስቀሉን ካገኘች በኋላ የኢየሩሳሌም ኤጲስቆጶስ መቃርስ ከጥቂት ዘመን በኋላ ኢየሩሳሌምን አሕዛብ እንደሚያፈርሷት፣ እንደሚዘርፏትና እንደሚገዟት ነገራት
		* በዚህም ምክንያት በዚያው ቦታ የማነዋወጽ የማይፈርስ ቤተ ክርስቲያን ሠርተው በቅዱስ መስቀሉ ባርከውታል
		* ዕፀ መስቀሉ መጋቢት 10 ቀን የተገኘ ቢሆንም በዐቢይ ጾም ምክንያት ከቅዳሴ ቤቱ ጋር አንድ ላይ መስከረም 17 ቀን ይከበራል
	+ ይህንንም ሠለስቱ ምእት አስተላልፈዋል
	+ እርሷም ለልጇ የግንዱን እኩሌታ ከቅንዋቱ ጋር ላከችለት
- ዳግመኛም በሕርቃል ዘመነ መንግሥት (በ614 ዓ.ም.) መስቀሉን ፋርሶች ወስደውት ነበር
	+ የፋርሱ መኰንንም መስቀሉን መንካት ሳይቻለው ሲቀር አስጠይቆ በ2 ዲያቆናት አስይዞ አገሩ ገብቶ ነበር
	+ ሕርቃልም ይህንን በሰማ ጊዜ የአገሩን ሰው ሁሉ ጾም አስጹሞ ዘምቶ ድል አድርጎ መስቀሉን ቢፈልግ አጥቶታል
	+ ያ መኰንን በዲያቆናቱ መስቀሉን አስቀብሮ ዲያቆናቱንም አስገድሎ ነበርና፤ አንዲት ብላቴና ግን ይህንን ሲያደርግ ተመልክታው ነበርና ለንጉሥ ሕርቃል ነገረችው
	+ መጋቢት 10 ቀን አስቈፍሮ አስወጣው፤ ልብሰ መንግሥቱንም አለበሰው
- ደመራ - ማለት ደመረ፣ ጨመረ፣ ተነባበረ ማለት ነው
	+ የብሉይ ኪዳን ዘመን ሥርዓት (በዓለ መጸለት) ከሐዲሱ የቀላቀለበት የተደባለቀበት ለመሆኑ
	+ ቅዱስ ፍሬምናጦስ ከቅዱስ አትናቴዎስ ተሹሞ ከተመለሰ በኋላ የብሉዩን አከባበር እንደጠበቀ እንዲከበር ሆኖአል

[^sinksar_megabit]: መጋቢት 10 ስንክሳር
[^aleqa_ayalew]: አለቃ አያሌው ታምሩ፤ ስብከት፤ መስከረም 16፣ 1995

## ወደ ኢትዮጵያ መምጣቱ [^source_tefut]

- በመጀመሪያ ዕፀ መስቀሉን ዮሴፍና ኒቆዲሞስ በጌታችን መቃብር አኑረውት ነበረ
	+ በኋላም የኢየሩሳሌሙን ሊቀ ጳጳስ ቅዱስ ያዕቆብን እንዲጠብቅ አደራ ሰጥተውት ነበር
	+ ቅዱሳን ሐዋርያትና እመቤታችን በመስቀሉ ሥር ተሰብስበው ይጸልዩበት ነበር
	+ በኋላ ግን አይሁድ በክፋት ቢቀብሩትም በንግሥት እሌኒ ወጥቶአል
	+ ከዚያ በኋላ በኢየሩሳሌም ብዙ ዓመታት ከቆየ በኋላ ነገሥታት መስቀሉን ለመውሰድ ጠብ አነሡ
	+ በኋላ መስቀሉን ለአራት ከአጽመ ቅዱሳንና ሌሎች ንዋያተ ቅድሳት ጋር ተካፍለውታል
	+ በዚህም የቀኝ ክንፉ እስክንድርያዎች ተረክበው ነበር
- ቅዱስ ዕፀ መስቀሉ በ778 ዓ.ም. ወደ ግብፅ ገብቶ በእስክንድርያ ተቀምጦአል
- ግሸን ደብረ ከርቤ በአጼ ካሌብ ዘመነ መንግሥት ተቈርቍራለች
	+ ከናግራን ሲመለሱ በዚያ ይኖሩ የነበሩ አባ ፈቃደ ክርስቶስ የተባሉ መነኰስ አብረው ተመልሰው ነበር
	+ አባ ፈቃደ ክርስቶስም ተራራው ላይ ወጥተው በገደሉ ንብ ሰፎ ማር ሲንጠባጠብ ስላዩ "አምባ" "አሰል" (አምባሰል) ብለው ሰየሙት፤ የማር አምባ ማለት ነው
	+ ስሟ ከዘመን ዘመን ተለዋውጦአል
		* ደብረ ነጐድጓድ
		* ከይኩኖ አምላክ ዘመን ጀመሮ ደብረ ነገሥት
		* ከአጼ ዘርዓ ያዕቆብ ዘመን ጀምሮ መስቀሉ ስላረፈባት ደብረ ከርቤ ተብላለች
- ይህንን ዘግቦ የሚገኝ መጽሐፈ ጤፉት የተባለ መጽሐፍ ነው
- በ1328 ዓ.ም. (1055 ዓመተ ሰማዕታት) ሰይፈ አርዕድ ነገሡ
	+ የግብፁ የአሕዛብ ገዢ ሊቀ ጳጳሳቱን አባ ገብርኤልን ባሠረ ጊዜ ሠይፈ አርዓድ ግብፅ ዘምተው ብዙ አጥፍተዋል
	+ ማስፈራሪያ ደብዳቤም ስለላኩበት ሊቀ ጳጳሳቱን ፈትቶ እጅ መንሻ ላከ
	+ ካረፉ በኋላ ግን መልሶ ሊቀ ጳጳሳቱን አባ ሚካኤልን ዐሥሮአቸዋል
- በ1366 ዓ.ም. (1066 ዓመተ ሰማዕታት) ዳግማዊ አጼ ዳዊት ነገሡ
	+ የእመቤታችን በዓል በየወሩ እንዲከበር ያደረጉ ናቸው
	+ ሊቀ ጳጳሳቱ በመታሠራቸው ወደ ግብፅ ዐሥር እልፍ (መቶ ሺህ) ፈረሰኛ ባለ በቅሎ ባለ ግመል ይዘው ዘምተዋል
	+ ካርቱም ሲደርሱም የግዮንን ወንዝ ወደ በረሐ ሰደዱት፤ በዚህ ጊዜ የግብፁ ገዢ ፈርቶ አባ ሚካኤልን ፈታቸው
	+ መታረቂያ እጅ መንሻ ወርቅና ብር ቢልኩም አጼ ዳዊት አልቀበልም አሉ፤ `እግዚአብሔር በመስቀል ተሰቅሎ በከበረ ደሙ ፈሳሽነት አዳነን እንጂ በወርቅ በብር አላዳነንም` አሉ
	+ በዚያም ቅዱስ ዕፀ መስቀሉን ካላካችሁልን ውኃውን አንመልስም በማለታቸው አሕዛብም ክርስቲያኖችም አንድ ሆነው እንዲላክላቸው ተስማምተው ላኩላቸው
		* ምክንያቱንም ሲተርኩ አጼ ዳዊት በዘመቻቸው አንድ በረሐ ላይ የሞተ ኢትዮጵያዊ ባሕታዊ አገኙ፤ ቢያስጠይቁ ከበረከተ መስቀሉ እንሳተፋለን፣ ከኢየሩሳሌም ኼደን እጅ እንነሣለን ያሉ ምእመን ናቸው ቢሏቸው `ይህንማ የወደዱትን ሳላመጣላቸው` ብለው በፍጹም ቈራጥነት አምጥተውልናል
	+ የላኩላቸውም
		* ቅዱስ ዕፀ መስቀሉን
		* ቅዱስ ሉቃስ የሣላቸውን 7ቱን የእመቤታችንን ሥዕላት
		* ቅዱስ ዮሐንስ ወንጌላዊ የሣለውን የጌታችንን የኵርዓተ ርእሱን ሥዕል
		* 12 ወቄት እጅ መንሻ ወርቅ
		* ሊቀ ጳጳሳቱ አባሚካኤል ይዘው መስከረም 10 ቀን መጡ
		* በዚህ ቀን በኢትዮጵያና በአውራጃዋ ሁሉ ብርሃን ሆኖአል
		* በደስታ ብዛትም አጼ ዳዊት ታላቅ ድግስ አድርገው አከበሩት፤ ይህ ልማድ እስከዛሬ ቀጥሎ ነገሥታት መስከረም 10 ቀን ያከብሩታል
		* ዛሬ ድረስ `አጼ መስቀል`፣ `ተቀጸል ጽጌ` ተብሎ ይጠራል
		* ንዋያቱን ሥዕላቱን ተቀብለው በልብሰ መንግሥት አጐናጽፈው አስቀምጠዋል
	+ ወደ ኢትዮጵያም ሠራዊቱን ይዘው ሲመለሱ
		* በሕልም `መስቀሌ በመስቀል ላይ ይቀመጣል` ብሎ ተነጋገራቸው
		* እርሳቸውም `መስቀሉን ይዣለሁ፤ በመስቀል ላይ ይቀመጣል ያለኝ ምንድነው?` ብለው ሲያደንቁ በመንገድ ስናር ሲደርሱ ጥቅምት 9 ዐረፉ
		* በጊዜው የነበሩ ቅዱሳን አቡነ ፊቅጦር፣ አባ ሳሙኤል ዘወገግ፣ አባ ሳሙኤል ዘዋልድባ ከያሉበት ተገናኝተው ገንዘው ቀብረዋቸዋል
- ከዚህ በኋላ አጼ ዘርዓ ያዕቆብ በ1427 ዓ.ም. ነገሡ
	+ እኒህም "ዳግማዊ ቈስጠንጢኖስ" የተባሉ (ስመ መንግሥታቸው ነው)
		* ቈስጠንጢኖስ `በዝንቱ ትእምርት ትመውዕ ጸርከ` የሚል ራእይ እንዳየ
		* እርሳቸውም `አንብር መስቀልየ በዲበ መስቀል` የሚል ራእይን አይተዋልና
	+ ሰፍነጉን፣ ከለሜዳውን የግርንግሪት የታሠረበት ገመዱን፣ አክሊለ ሦኩንና የተገረፈበትን ጅራፉን ወደ ኢትዮጵያ ያስገቡ ናቸው
	+ በዘመናቸው አባ ሚካኤል (ምድረ አምሐራ) አባ ገብርኤል (በምድረ ሸዋ) የተባሉ ሊቃነ ጳጳሳት ነበሩ
	+ እርሳቸውም በሕልም `አንብር መስቀልየ በዲበ መስቀል` ሲል ተነጋግሮአቸው 1 ዓመት ሲያወጡ ሲያወርዱ ቆይተዋል
	+ በመጨረሻም የአባታቸውን ንብረት ወደ ያዘው የምሥሩ አሸሪፍ ዘምተው በስላም ሰጥቶአቸዋል
	+ ለ3 ዓመታትም መስቀለኛ ቦታ ሲፈልጉ ቆይተው በሊቀ መልአኩ ቅዱስ ዑራኤል ተራዳኢነት አምባሰል ደብረ ነገሥትን አገኙ
		* የእመቤታችንና የቅዱስ እግዚአብሔር አብ አብያተ ክርስቲያናት ነበሩበት
		* እርሳቸውም ከኢየሩሳሌም አፈር፣ ከዮርዳኖስ ወንዝ ውኃውን አስመጥተው አኑረውበታል
		* በ1446 ዓ.ም. መስከረም 21 ዐጽመ ሐዋርያት፣ ዐጽመ ሰማዕታት፣ ዐጽመ ቅዱሳት አንስትን በወርቅ በዕንጨቱ ሳጥን ውስጥ አድርገው መሠረት አድርገውት የእግዚአብሔር አብን ቤተ ክርስቲያን ሠሩ
			- የቅድስት ሐና
			- የሐዋርያው ቅዱስ በርተሎሜዎስ
			- የሊቀ ሰማዕቱ ቅዱስ ጊዮርጊስ
			- የአንጾኪያ ሰምዕት ቅዱስ ገላውዴዎስ
			- የሊቃነ ጳጳሳት ቅዱስ ሳዊሮስና ቅዱስ ዲዮስቆሮስ
			- ሄሮድስ በቤተልሔም ያስፈጃቸው ሕፃናት
			- የጌታችን ወንድም የቅዱስ ያዕቆብ
			- የቀዳሜ ሰምዕት ቅዱስ እስጢፋኖስ
			- የቅዱስ በርናባስ
			- የመጥምቀ መለኮት ቅዱስ ዮሐንስ ራስ
			- የሰማዕቷ ቅድስት አርሴማ ዐፅም
		* በዚያም ከላይ የዘረዘርናቸውን ንዋያቱን፣ ሥዕላቱን ሁሉ አኖሩ (ሰፍነጉን፣ ከለሜዳውን፣ ጅራፉን፣ ገመዱን፣ አክሊለ ሦኩን)
		* በ1449 ዓ.ም. መስከረም 21 የእግዚአብሔር አብ ቤተ ክርስቲያኑ ሲከብር ጌታችን ወርዶ ለቦታው ቃል ኪዳን ሰጥቶአታል
			- ከዚህች ቦታ መጥቶ የተሳለመውን ኢየሩሳሌም ኼዶ እንደ ሳመ እቈጥርለታለሁ
			- በዚህች ቦታ ሥጋውን ደሙን የተቀበለውን አዲስ እንደ ተወለደ ሕፃን አደርገዋለሁ
				+ ይህ ማለት ግን ኀጢአት እየሠራን በየዓመቱ እየኼድን እንንጻ ማለት አይደለም፤ እርሱ የእሪያ ሕጽበት ይኾናል
				+ ነገር ግን መጥቶ ንስሐ ገብቶ ስለተሳለማት ኀጢአቱ ይሠረይለታል
		* ቦታዋንም አባ ሚካኤል አባ ገብርኤል ጎልጎታ፣ ቀራንዮ፣ ደብረ ታቦር ትሁን ብለው ሥርዓት ሠሩ
			- ይህንንም የተጠራጠረ ሰው ዕድል ፈንታው ጽዋ ተርታው ወልድን ፍጡር ካለ ከአርዮስ ይሁን
			- እኛም ጌታችን ቀራንዮ ያላላትን ቀራንዮ ናት፣ ጎልጎታ ናት ያላላትን ጎልጎታ ናት፣ ደብረ ታቦር ያላላትን ደብረታቦር ናት ... ብለን በማይገባት አክብረናትን እንደሆነ ዕድል ፈንታችን ጽዋ ተርታችን ጌታውን ሽጦ ከማኅበረ ሐዋርያት እንደ ይሁዳ የተለየው ይሁን

[^source_tefut]: መጽሐፈ ጤፉት