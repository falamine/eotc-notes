## አሥራ አራቱ ቅዳሴአት

### 1. ቅዳሴ ሐዋርያት

- ቅዱሳን ሐዋርያት ደርሰውታል
- በሌላ መጠሪያው ነአኵተከ ይባላል
- በሲኖዶሳቸው ደርሰውታል
- በሐዋርያት በዓል ይቀደሳል

### 2. ቅዳሴ እግዚእ

- ጌታችን መድኃኒታችን ኢየሱስ ክርስቶስ ደርሶታል
- በሌላው መጠሪያው ነአኵተከ ይባላል
- ቅዱስ ጴጥሮስ እያጻፈ ቅዱስ ቀሌምንጦስ ጽፎታል
- ከመስከረም 1 እስከ ጳጕሜን 6 ድረስ ይቀደሳል
- በተለይ ደግሞ ቅዳሴ ቤት ሲገባ ይቀደሳል

### 3. ቅዳሴ ዮሐንስ ወልደ ነጐድጓድ

- ብዙ ጊዜ ለሰማዕታት በዓል እና በራሱ በዓል ይቀደሳል
- "እመ በልዕዎሙ ተኵላት ከመ አባግዕ" የሚል አለው

### 4. ቅዳሴ ማርያም

- በቅዱስ ሕርያቆስ ዘብሕንሳ
- ብሕንሳ በተለምዶ ግብፅ ይባላል እንጂ እንደ ድርሳነ ዑራኤል አገላለጥ የዛሬዋ ቱርክ ልትሆን ትችላለች
- በእመቤታችን እና በነቢያት በዓላት

### 5. ቅዳሴ ሠለስቱ ምዕት

- ብዙ ጊዜ ለጻድቃን እና በበዓላቸው ይቀደሳል
- "እለ ይነብሩ ጻድቃን በክብር" ብሎ ስለሚናገር

### 6. ቅዳሴ አትናቴዎስ

- ብዙ ጊዜ በሰንበት፣ በዳግም ምጽአት መታሰቢያ (ደብረዘይት) እንዲሁም በራሱ በዓላት ይቀደሳል

### 7. ቅዳሴ ባስልዮስ ዘቂሳርያ

- በበዓሉ እንዲሁም በጳጳሳትና ነገሥታት በዓል ይቀደሳል

### 8. ቅዳሴ ጎርጎርዮስ ዘኑሲስ

- አሥራ አንድ ክርስቲያን ብቻ በነበረባት በኑሲስ ደሴት ጳጳስ ሆኖ
- ሲሞት ግን አሥራ አንድ ኢ-አማኒ ብቻ ነበረ
- በዕለተ ሆሳዕና ይቀደሳል፦ ስለ ሆሳዕና ያነሳልና 

### 9. ቅዳሴ ኤጲፋንዮስ

- የኢየሩሳሌም ኤጲስ ቆጶስ አባ ዮሐንስ ፍቅረ ንዋይ ጸንቶበት የነዳያንን ገንዘብ በወሰደ ጊዜ በእግሩ ከቆጵሮስ እስከ ኢየሩሳሌም ሄዶ ገንዘቡን ሁሉ አውጥቶ ለነዳያን ሰጥቶበታል፤ የአባ ዮሐንስንም ልብስ ይዞ ዐይነ ልቡናውን አብራልኝ ብሎ ጸሎት አድርጎ አንድ ዐይኑ 
- በዘመነ ክረምትና ጥምቀት 

### 10. ቅዳሴ ቄርሎስ

- ትምህርቱ ከመጣፈጡ የተነሣ እንኳን ምእመናን አእዋፍ አይንቀሳቀሱም ነበር
- በበዓሉና በመስቀል መታሰቢያ (በ10 ወርኀዊ)፦ 

### 11. ቅዳሴ ያዕቆብ ዘሥሩግ

- በመላእክት እና በራሱ በዓላት

### 12. ቅዳሴ ዲዮስቆሮስ

- የበዓል ቅዳሴ ይባላል
- በጌታችን ዐቢይ በዓላት ይቀደሳል (ትንሣኤ፣ ዕርገት፣ በዓለ ጰራቅሊጦስ)

### 13. ቅዳሴ ዮሐንስ አፈወርቅ

- በበዓሉ እና በጌታችን ስቅለት በዓላት (ወርኀዊ 27) እና ሕማማት

### 14. ቅዳሴ ጎርጎርዮስ ዘእንዚናዙ

- በልደት በዓል ይቀደሳል

### 15. ቅዳሴ ማርያም ካልዕ (መዓዛ ቅዳሴ)

- አባ ጊዮርጊስ ዘጋሥጫ ደርሶታል
- በእመቤታችን እና በነቢያት በዓል ይከበራል

## ሥርዓተ ቅዳሴ

- ሥርዓተ ቅዳሴ የሚል የብራና መጽሐፍ አለ፤ ስለ ሙሉ ሥርዓቱ የሚናገር ትልቅ መጽሐፍ ነው
- ድሮ ድሮ በጉባኤ ቤት ይህ ሥርዓት ትምህርት ይሰጥበት ነበር
- ሥርዓቱ ካህን ብሉይና ሐዲስ፣ ቢያቅተው ሐዲስ ሳይማር እንዲሁም ዲድስቅልያና አብጥሊስ ሳያውቅ ቤተ መቅደስ ገብቶ እንዳይቀድስ ያዝዛል። ሐዲስን ማወቅ ማለት ከሐዲስ ኪዳን ዋና ዋና ትምህርቶችን እንጂ ሙሉውን በቃል ማጥናት አይደለም (እርሱ ለመምህርነት) ነው።
- ክህነት ኖሮት ካልተማረ፤ በክብረ በዓል ሰው ቢጐድል ሊያሟላ አስመልካች ሆኖ ይግባ

### ልዑካን

1. ሠራዒ ካህን - ሥራው ቡራኬ፣ ፍታቴ
1. ንፍቅ ካህን - መራዳት
1. ሠራዒ ዲያቆን - ማዘዝ፣ ምእመናንን ማንቃት
1. ንፍቅ ዲያቆን - ንባብ ማንበብ፣ ጩኸት ሲጮህ መጮህ
1. አስመልካች - ካህን ካልጠፋ በቀር ዲያቆን መሆን የለበትም

- ሦስት ካህናት መሆናቸው፦
    + ጌታችንን የገነዙት ሦስት አበው ናቸውና፤ ቀለዮጳ ዘግይቶ ቢመጣም አብሮአቸው ገንዟል
    + መንበር የሚያስነካ ሥራ ስላለ ነው፤ ንፍቅ ዲያቆንና አስመልካች ካህናት
- ምእመን ከሆነ ደግሞ አምስቱን አዕማደ ምሥጢር ሳይማር አይቍረብ፣ አያስቀድስ ይላል
- ከአምስት በላይ መሆን ይችላሉ - እስከ 41 ድረስ ይቻላል፤ በአክሱም እስከ 36 ልዑካን ቀድሰዋል
- የችግር ጊዜ ከ5 በታች በአበው ጳጳሳት ውሳኔ መሆን ይችላል

### ዝግጅት

- ለማስቀደስም ሆነ ለመቁረብ፦
- አስቀድሞ ንስሓ መግባት
- የህሊና ዝግጅት፦ ወደ ንጉሥ አደባባይ ለመሄድ የሚያስነቅፍ ነገር ይዤ ብሄድ ከፍ ብሎ አንገቴን ዝቅ ብሎ ባቴን
- ንጽሕና፦ ገላውን ከ18 ሰዓት በፊት ይታጠባል። ገላ መታጠብ ጾም ያሽራል፤ ስለዚህ ከቅዳሴ በፊት ለንጽሕና እጅና እግርን ካልሆነ በቀር መታጠብ አይፈቀድም።
- ጾም፦ አስቀዳሽም ቍራቢም 18 ሰዓት መጾም አለባቸው (ቅዳሜ 6፡00 ሰዓት ድረስ)
    
#### አለባበስ

- ካህን ከሆነ ይጠመጥማል፣ ኩታ ይደርባል። መስቀል ወይ በእጅ፣ ወይ በአንገት ላይ ይንጠለጠላል፤ ኪስ ውስጥ አይቀመጥም። ጥምጣም እንጂ የመነኰስ ቆብ አያድርግ
- የካህንና የዲያቆን ካባዎች ይለያያሉ፤ ሁሉም ግን ነጭ ካባዎች መሆን አለባቸው። ቀለም ያላቸው ካባዎች ለፍትሐት እና ለሰሙነ ሕማማት 
- ካህን ከካባው ሥር ሞጣህት ይለብሳል፤ ቀሚስ የሥጋ ካባ የመለኮት ምሳሌዎች ናቸው። ስለዚህ በርዝመት መበላለጥ የለባቸውም። ቢበላለጡ በመታጠቂያ ያስተካክላቸው። ለካህንም ሆነ ለሴቶች ቀሚስ ከቁርጭምጭሚት አይነሥ፣ ከቁርጭምጭሚት ክፍ አይበል።
- ምእመናን ለተክሊል ጋብቻ ካልሆነ በቀር ካባ ፈጽሞ አይለብሱም
- ምእመን ነጭ ለብሶ፣ ነጭ ተጫምቶ፤ ሴት ከሆነች ደግሞ ነጭ ሻሽ ለብሳ ይመጣሉ
- ወደ ቤተ ክርስቲያን ቅጥረ ቤተ ክርስቲያን ሲገባ
    + ከውጪ ያውልቀው
    + ባይችል ዐውደ ምሕረቱ ከመውጣቱ በፊት ያውልቀው
    + ባይችል ደግሞ ወደ ቤተ መቅደስ ከመግባቱ በፊት በውጭ ያስቀምጥ
- የካህንን ካባ ምእመን አይነካም
- የሴት ልጅ ክንብንቧ እና የካህን ጥምጣሙ ዘወትር ነው፤ ቤተ ክርስቲያን ውስጥም ውጭም
- ለሴት ክንብንብ ማውለቅ፣ ለወንድ ክንብንብ ማድረግ አይፈቀድም
- ወንጌል ሲንበብ ሴቶች ክንብንብ፣ ተጋቢዎች አክሊላቸውን፣ ካህናት ጥምጥሙን፣ ጳጳሳት አስኬማቸውን ይፈታሉ። ቢጨንቃቸው ግን አያውልቁት፣ ወንጌሉን ሲሳለሙ ግን ግዳቸውን ነው። በቍርባንም ሰዓት እንዲሁ ነው። ይህ ሁሉ ስለ ሥጋ ወደሙና ስለ ወንጌል ክብር ነው
- ጫማም ሆነ ካልስ (በጣልያን ልሳን ካልሲኖ) መልበስ አይፈቀድም
    - እግሬን ይበርደኛል ለሚል ቤተ ክርስቲያን ምንጣፍ ታደርጋለች፤ ምንም ባይኖር እንኳን ሳር ይጐዘጐዛል
    - ጫማ አድርጎ ቤተ ክርስቲያን አጸድ መግባት አይፈቀድም
    - ካልስ ስስ ጫማ ማለት ነው
    - የጫማ ጠረን ስላለው 
    - ጫማ የተሰረቀ ሰው "እግዚአብሔር ያቅልል" ይላል እንጂ 'ጸሎተ ማርያም ድገሙልኝ፤ ሰንበቴ ድፉልኝ፤ ቂርቆስ አቁሙልኝ' አይልም
        - ከዜና አበው፦ በገዳምና በዓለም መካከል ይኖር ነበር (የሁለቱንም በረከተ እንዲያገኝ፦ የከተማው ሰው እንግዳ መቀበል ክብሩ ነው) አንድ ቀን ሽፍቶች መጥተው በእንግድነት እግራቸውን ታጥበው የሚበላውን በልተው አሥረውት ዘርፈውት ሄዱ። እርሱ ግን ጧፍ አብርቶ ቤቱን ሲቃኝ አንዲት ጸምር አገኘ (በዘመኑ ውድ የሆነች ልብስ እንደዛሬ ሱፍ ልብስ) ይዟትም እየሮጠ ያሉበት ደረሰ። "ይህች ልብስ ብትለብሷት የምትሞቅ ብትሸጧት ጥሩ የምታወጣ ናት" ብሎ ሰጣቸው። እነርሱ ግን ይህ ሰው እንዲህ ያደረገ ምን ምሥጢር ቢኖረው ነው ብለው ተከተሉና ጠየቁት። በዚያው ክርስትናን አስተማራቸው፣ ተከትለውት መንነዋል።
        - ዜና አበው (ስለ ልዩ ልዩ ጥዑም ገድላት 'መጽሐፈ ገነትም' ይባላል) በአምስተኛው መቶ ዓመት ገደማ በግብፅ ከተዘጋጀና ከተጻፈ በኃላ ወደ ጽርዕና ግእዝ ቋንቋ ተተርጕሞ በሃገራችን በጉባኤ ቤት ይማሩታል

#### ስግደት

- አፄ ፋሲል ቤተ መንግሥት ሲገባ እንኳን 7 ጊዜ ይሰገዳል
    - የመጀመሪያው በር ጋር ሰግዶ ሲጨርስ፣ ጠባቂዎቹ "እለፍ!" ይሉታል፤ በ2ኛው በ3ኛው እስከ 7ኛው እንዲሁ እያደረገ ንጉሡ ፊት ይቀርባል
- በሁለት ጕልበት፣ ሁለት እጅ፣ ግንባር መሬት ነክቶ ይሰገዳል
- በየቅጥሩ ይሰገዳል፣ 
    * ዐውደ ምሕረቱ አደባባይ ላይ ይሰግዳል፣ ወደ ቤተ መቅደሱ ሲደርስ ይሰግዳል፣ ቅኔ ማኅሌት በሩ ላይ ይሰግዳል፣ ቅድስት ፊት ለፊት ሆኖ ይሰግዳል
    * በቅጥሮቹ በሮች፣ በዐውደ ምሕረቱ፣ በቅኔ ማኅሌት በር ሁለት ሁለት መላእክት ስለሚቆሙ ስግደቱን እያዩ 'እለፍ' ይሉታል። ባይሰግድ ግን ያለፈቃድ የገባ ከረድኤት የተለየ ይሆናል
    * ሲሰግድ እያማተበ (3 ጊዜ)
        + ለቤተ ክርስቲያን፦ "ሰላም ለኪ ቤተ ክርስቲያን ቅድስት አምሳለ ኢየሩሳሌም ማኅደረ መላእክት ትጉሃን"
        + ለእመቤታችን፦ "ሰላም ለኪ እግዝእትነ ቅድስት ድንግል በክልዔ ማርያም ወላዲተ አምላክ" እያለ
        + ለቅድስት ሥላሴ፦ "ሰላም ለክሙ አብ ወወልድ ወመንፈስ ቅዱስ አኃዜ ኵሉ ዓለም"
        + አንዳንዶች ለቅድስት ሥላሴ 3 ጊዜ ስለሚሰግዱ ጠቅላላ 5 ይሆናል
- በቅዳሴ ሰዓት፦
    * "ስግዱ" ተብሎ ሲታዘዝ (2 ጊዜ - በእንተ ቅድሳት ሊነበብ ሲል እና ጸሎተ ንስሓ ሊነበብ ሲል)
    * ፍትሐ ነገሥት ስግደትን የሚመለከት ሁሉ ሲነበብ ስገዱ ይላል - "ንስግድ" ሲባል አስተብርኮ ሳይሆን ሰጊድ ይገባል፤ አሁን አሁን ምእመናን በአስተብርኮ ብቻ ሲያልፉት ፊደል የቈጠሩ እያዩ ያሽሟጥጣሉ። እጁን ሳይዘረጋ የሚጸልይና ስግዱ ሲባል የማይሰግድ ቍጥሩ ከዲያቢሎስ ነው እንዲሉ
    * ግብራቸው የሚያሰግዱ፦ "ስብሐት ወክብር ለስሉስ ቅዱስ" ሲል "ይደልዎሙ ለአብ ወወልድ ወመንፈስ ቅዱስ" ሲባል በሰጊድ ነው
    * በቍርባን ሰዓት ይሰገዳል፤ በጌታችን ስቅለት "ቅዱስ ቅዱስ ቅዱስ" የሚለውንና "እስመ ኃያል አንተ" ብለው እንደ ሻሽ ተነጥፈው፣ እንደ ግንድ ተረብርበው፣ እንደ ቅጠል ረግፈው ደርሰውታል፤ እኛም ድርገት ሲወርድ እንዲሁ እናደርጋለን

- ቀዊም፦

#### ክልከላ

- በሴቶች የወር አበባ 7 ቀን አሳልፈው ገላቸውን ታጥበው ይገባሉ
- ሕልመ ሌሊት ኀጢአት በመሆኑ ንስሐ ያስፈልገዋል፣ 
    - ቍርባንን ይከለክላል
    - 24 ሰዓታት በኋላ ግን ያለ ንስሐ ገላን ታጥቦ ማስቀደስ ይችላል
    - ዲያቆንና ካህን ግን ከ24 ሰዓታት በኋላ መቀደስ ይችላሉ
- የባለ ትዳሮች ሩካቤ 
    - ከቍርባን ቀን አስቀድመው ሦስት ቀን አስከትለው ቢችሉ ሦስት ካልቻሉ ሁለት ቀን ይከልከሉ
    
#### ጊዜ

- ሁሉ አስቀዳሽ ከኪዳን በፊት በቤተ ክርስቲያን ይገኛሉ፤ ምእመናን ከካህኑ/ከልዑካን ቀድመው ቢገኙ ይመረጣል
- ጸሎተ ንስሓ ሲነበብ ያልሰማ አይቈርብም
- አሐዱ አብ የቅዳሴ ሁለተኛው ክፍል ነው እንጂ የመጀመሪያ አይደለም። ጥንተ ቅዳሴ - ቅዳሴ ተጀመረ የሚባለው ተአምረ ማርያም ሲነበብ ነው፤ ተአምረ ማርያም ሳይሰማ አይቈርብም።
- የቅዳሴ ሰዓታት፦
    - የነግህ፦ 
        - የእሑድ ሰንበት በ3 ሰዓት ማለቅ አለበት፤ እሑድ ከ3 ሰዓት በኋላ 
        - ቀዳሚት ሰንበት እስከ 5 ሰዓት መቆየት ይችላል፤ ሕንፃ መነኰሳት እንደሚል
    - የሠርክ ቅዳሴ - ከ6 እስከ 9 ነው
    - የሌሊት፦ ሰዓት ሳይወሰንለት (የልደት፣ የጥምቀት፣ የትንሣኤ) ከ6 እስከ 9 ወይም ከ7 እስከ 10 ሊሆን ይችላል
    - የጸሎተ ኀሙስ
- አቋርጦ መግባት አይፈቀድም፤ አቋርጦ መውጣት ግን ይፈቀዳል
    - አቋርጦ መውጣት፦ ወንዶች ድንገት ቢነሥራቸው፣ ቢደማቸው፤ ሴቶች ድንገት በመሐል የወር አበባ ቢመጣ፣
- ጥምቀት (ክርስትና ማንሣት) ሌሊት 10፡00 ሰዓት ጀምሮ ይፈጸማል፤ ከጌታችን ጥምቀት ጋርም ይተባበራል። ከቅዳሴ በፊት መፈጸም አለበት እንጂ ቅዳሴ እየተቀደሰ ክርስትና አይነሣም። ካህኑ ቅዳሴውን ሊጀምር ሲል ሁሉም አስቀዳሽ መግባቱን አረጋግጦ ይጀምራል።

#### መብራት

- በዋነኝነት 3 መብራቶች ይበራሉ፦ የቀንዲልና ሁለት ጧፎች
- በቀንዲል ዘይት ሊበራ ይገባል፤ ይሄ የተቀደሰበት ዘይት ለቀንዲል ለፈውስ ጥቅም ይውላል (ያዕ 5)
- ሁለት ትልልቅ ጧፎች (ሙሉ ቅዳሴውን የሚዘልቅ፣ የማያልቅ) ያስፈልጋሉ፤ ድርገት ሲወርድ (የጌታችን ወደ መቃብር መውረድ ምሳሌ) ግን ይጠፋል፤ ቀንዲሉ ብቻ ይቀራል
- ሁለቱ ጧፎች የሥጋ ወደሙ ምሳሌዎች
- ሦስቱ ብርሃናት የሥላሴ ምሳሌዎች፦ አብ ጎህ፣ ወልድ ጎህ፣ መንፈስ ቅዱስ ጎህ እንዲል
- ቅዳሴ ሲገባ ሁሉ ምእመን ጧፍ ይዞ መግባት ይገባል
- ወንጌል ሲነበብ ሁሉ መብራት ይበራል

#### ዕጣን

- ጸሎተ ዕጣን ካህን ደግሞ ካላጠነው ጥቅም የለውም
- ዲያቆናትና ሌሎች ማጠን አይችሉም
- "ውግረተ ዕጣን" (ዕጣኑን ማስገባት) መባሉ የአምልኮት ሥርዓት መሆኑን ያሳያል፤ ለግል ለቤት አገልግሎት አይውልም
- ጽናው የእመቤታችን ምሳሌ ነው፤ ጽናው በዚህ ምክንያት በኅቱም ድንግልና መወለዱን የሚያጠይቅ ስለሆነ አይከፈትም፤ ጢሱ ባሉት ቀዳዳዎች ይወጣል። ከተከፈተ ስድብ ይሆናል።
- ስብሐት ለሥሉስ ቅዱስ ከተባለ በኋላ ያስቀደሱ ምእመናን ሁሉ ይታጠናሉ፤ ዕጣነ አሮን በብሉይ ኪዳን በሽተኞቹን ከፈወሰ፣ የሐዲሱማ እንዴት አይፈውስም
- በቅዳሴ ጊዜ 5 የዕጣን ቆቆር ፍሬዎች ተመርጠው ይቀመጣሉ - የአምስቱ ቅንዋት ምሳሌዎች፦ ሳዶር፣ አላዶር፣ ዳናት፣ አዴራና ሮዳስ፤ አንድም የአምስቱ አዕማደ ምሥጢራት፤ አንድም የአምስቱ ሕዋሳተ አፍአ እና አምስቱ ሕዋሳተ ውሳጥ (በእነዚህ ሁሉ የሠራናቸውን ኀጢአቶች ያስተሠርይልን ስንል)፤ አንድም አምስቱ ኪዳናት (ቍርባነ አቤል = መዓዛው ቅድመ እግዚአብሔር የደረሰ፣ መሥዋዕተ ኖኅ፣ ክህነተ መልኬጼዴቅ፣ መሥዋዕተ አብርሃም፣ ክህነተ ሙሴ ወአሮን)
- ሽቱ የተቀባ አርቴፊሺያል፣ ሰው ሠራሽ ዕጣን ፈጽሞ አይፈለግም
- አምስት ጊዜ ይታጠናል፦
    1. ቅዳሴ ሲገባ
    1. በንስግድ ሰዓት (በፊትና በኋላ)
    1. በጸሎተ ወንጌል
    1. በተዘከረነ
    1. ማሳረጊያው በእግዚኦታ (ውግረት የሌለው ዕርገት የሆነ)

#### ቦታ

- ወንዶች በወንድ፣ ሴቶች በሴት ቦታ ሆነው ያስቀድሱ
- ተጋቢዎች ከሆኑም ወንዱ በወንዶች ጠርዝ፣ ሴቷ በሴቶች ጠርዝ ሆነው ጸሎት ይደረግላቸዋል
- ሠራዒ ዲያቆን ምእመናንን ተንሥኡ፣ ጸልዩ፣ ወዘተ እያለ የሚያዝዝ ነውና ወደ ምዕራብ ይዞራል
- ጳጳስ፣ ኤጲስ ቆጶስ እና ከቀዳሲያን ውጪ ማንም መቅደስ ውስጥ አያስቀድሱም
- ቆሞሳት፣ ካህናት፣ ዲያቆናት እና የሚቈርቡ ቅድስት ብቻ ያስቀድሳሉ
    - ቆራቢ ሕፃናት ይቀድማሉ
    - ቀጥሎ ደናግል መነኰሳት
    - ቀጥሎ የካህናት ሚስቶች
    - ቀጥሎ የዲያቆናት ሚስቶች
    - ቀጥሎ ደናግል ሴቶች
    - ቀጥሎ ደናግል ያልሆኑ መነኰሳት
    - ቀጥሎ ባለትዳሮች
    - ቀጥሎ ፈት የሆኑ (መበለቶች)
- በወንዶች
    - ደናግል እና መነኰሳት ይቀድማሉ
    - ሁሉ ወንዶች በአንድነት ይቆማሉ
- በቅኔ ማኅሌት ፊት ለፊት አናጕንስጢስ እና መዘምራን ይቆማሉ
- የማይቈርቡ ሁሉ በቅኔ ማኅሌት ያስቀድሳሉ
- 'ጻዑ ንዑሰ' ክርስቲያን ሲባል የማይቈርቡም ይወጡና በአጸደ ቤ/ክ ሆነው ያስቀድሳሉ፤ በአንብዕ "ጌታዬ ለንስሓ ለሥጋ ወደሙ አብቃኝ" እያሉ የልቡና ጸሎት ማድረግ ነው። ዛሬ ግን መንፈሳዊ ሰው ስለ ሌለ ይህንን አለመውጣት ይሻላል።

#### ተሰጥዖ መቀበል

- ምእመናን ፈጽሞ የሚያውቁት ካልሆነ በቀር ማድመጥ እንጂ ባይመልሱ ይሻላል፤ በተለይ **ዘሩን** ካላወቁ ዝም ይበሉ
- ተሰጥዖ መመለስ የቻሉ ባይመልሱ ዕዳ ፍዳ ይሆንባቸዋል
    - 'አሐዱ አብ ቅዱስ' ሲል 'በአማን አብ ቅዱስ' የማይል ከዲያቢሎስ የሚቈጠር ነው
    - 'ተንሥኡ ለጸሎት' ሲል 'እግዚኦ ተሰአለነ' የማይል በሲኦል መኖር ፈልጋለሁ ያለ ነው

#### የማይፈቀዱ ሥራዎች

- ወሬና ሳቅ አይፈቀድም
- "...ኤጲስቆጶሱ ይጥቀሰው" እንዲል፣ ሽሽሽታ ይልቅ በጥቅሻ መልእክት ያስተላልፉ
- ሳቅና ወሬ ያደረገ
    - ካህንና ዲያቆን ቅጣቱ ቅዳሴውን ከፈጸመ በኋላ 7 ቀን አመድ ነስንሶ፣ ማቅ ለብሶ ያልቅስ። የካህናት ቅጣት ከመጋረጃ ጀርባ ነው እንደሚባል ሰው ፊት ቅዳሴውን አቋርጠው ሊሄዱ አይገባም፤ ንዑሰ ክርስቲያን ቢያይ 'ካህኑ አቋርጦ የሄደ የማይጠቅም ጸሎት ቢሆን አይደል' ብሎ እንዳያስብ
    - ምእመን ቢሆን ዲያቆኑ ከቤተ ክርስቲያን ያስወጣው
- መቋሚያ መያዝ ለድውያን ብቻ ወይም እጅግ ለደከመ ሰው እንጂ ለሌሎች አልተፈቀደም
- አቋቋም
    - ወደ ኋላ ግድግዳ መደገፍ አይቻልም
    - የዮሐንስ ፍቍረ እግዚእና እመቤታችንን እያሰብን እጆቻችን ብንችል ዘርግተን፣ ባይሆን በትእምርተ መስቀል እጆችን ደረት ላይ አድርጎ፣ ባይቻል እጅን ወደታች ቀጥ አድርጎ
    - በተለይ ግን አሐዱ አብ ቅዱስ ሲባልና እግዚኦታ ላይ እጅ መዘርጋት አለበት፤ አለመዘርጋት የሚፈቀድለት እጅ የሌለው ብቻ ነው
    - በአንድ እግርም ሸብረክ ሳንል
- ቅጽረ ቤተ ክርስቲያን ውስጥ መትፋት አይፈቀድም፤ አይሁድ ጌታችን ላይ ምራቃቸውን እንደተፉ፣ ቤተ ክርስቲያንም የክርስቶስ አካል ናትና። ቢመጣብን ወይ መዋጥ ወይም በመሀረብ መቀበል ነው
    - ከቅዱስ ብስንድዮስ ጋር የሚቀድሰው ካህን ምራቁን ተፍቶ ከቅዳሴ በኋላ ቅዱስ ብስንድዮስ 'የት እንደተፋህ አውቀኸዋል?' ብሎ ሲጠይቀው 'መሬት ላይ' ብሎ መለሰ። ቅዱሱም 'የተፋኸውስ ከአርባዓቱ እንስሳ በአንዱ ክንፍ ላይ ነው፤ እርሱም በውጪ ይጠብቅሃል' አለው። ሲወጣም በሰይፉ ቆርጦ ጣለው፤ በሥጋም ሞተ በነፍስም ወደ ሲኦል ወረደ።
- 

#### መባ

- እንኳን በቤተ እግዚአብሔር በነቢየ እግዚአብሔር ፊት ባዶ እጅ መምጣት አይቻልም

#### ቡራኬዎች

- ቡራኬ የሠራዒ ካህን ሥራ ብቻ ነው። ንፍቀ ካህንም ቢሆን አያደርገውም
- ጠቅላላ 42 ቡራኬዎች አሉ
    - የአፍአ 21 ቡራኬዎች
    - የውስጥ 21 ቡራኬዎች
    - ምሽት 3፡00 ሰዓት ተይዞ እስከ 12፡00 መቃብር ገብቷል = 21 ሰዓታት ሕማም
    - በእጅም (ሳይታጠብ) በመስቀልም ይባርካል
- ያልቈረበ ሰው የካህኑን መስቀል አይሳለምም፤ ዛሬ ግን መንፈሳዊ ሰው ስለሌለ በልቡና ለንስሓ ለሥጋ ወደሙ አብቃኝ እያለ ይሳለመው

### ዘጠኙ የቅዳሴ ክፍሎች

1. ግብአተ መንጦላዕት / የዝግጅት ክፍል
2. ጸሎተ አኰቴት (ልዑካን ከቤተልሔም ከመጡ ጀምሮ እስከ )
3. የትምህርት / የንባብ ክፍል
4. ጸሎተ ኪዳን
5. ጸሎተ ወንጌል
6. ጸዋትው (ከጻዑ ንዑሰ ክርስቲያን ጀምሮ)
7. አኰቴተ ቍርባን / ፍሬ ቅዳሴ
8. ጸሎተ ፈትቶ
9. ሐዳፌ ነፍስ (ነፍሳትን የሚያሻግር - ከቍርባን )
10. አንብሮ እድ - ከሐዳፌ ነፍስ ይቈጠራል


### ሥርዓተ ቅዳሴ ሂደት

- ተንሥኡ ለጸሎት የሚለው፦ በሥጋ ፈጽሞ አይደለም፤ ወትሮውንም ቅዳሴ በቀዊም ነው
    * በህሊና - ከሐኬት (ኬ ላልቶ ይነበብ) - ከልብ መባዘን ተመለሱ ሲል ነው
    * በልቡና - የልቡና ትንሣኤ እምነት ነውና፤ ከጥርጥር ራቅ ማለት ነው። አንዳንዶች መንነው እንኳን 'ሥጋው ደሙ አማናዊ ነው?' የተጠራጠሩ አሉና፤ ወንድሙ መነኰስ ይሄንን ዐውቆበት 'ወንድሜ እኔ እኮ ሥጋውና ደሙ አማናዊ ነው? እያልሁ እጠራጠራለሁ' ብሎ አስመስሎ ነገረው። እርሱም መልሶ 'ኧረ እኔም እንዲሁ ይፈትነኛል' ቢለው ሱባዔ እንግባ ተባብለው ፈጽመው ቅዳሴ ሲገቡ ጌታችን በአምሳለ ሕፃን ወርዶ 
    * በነፍስ - የነፍስ ትንሣኤ ከኀጢአት መራቅ (ንስሓ) ነው
- እግዚኦ ተሰአለነ
- ሰላም ለኵልክሙ
    * ቸር አላችሁ? ማለት ነው
    * አንድም ጸጋ እግዚአብሔር (ሰላም) ይደርባችሁ ማለት ነው
- ምስለ መንፈስከ
    * ላንተ ጸጋ የሰጠ መንፈስ ቅዱስ ለእኛም ይስጠን
    * እግዚአብሔር ባንተም ላይ ይደር ማለት ነው

- ዲያቆኑ ጸልዩ በሚልበት ሰዓት ሁሉ አቡነ ዘበሰማያት ይደገማል