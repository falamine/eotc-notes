# ቅዱሳን ሐዋርያት

## ሐዋርያ

ሐዋርያ ማለት፦

- ደጃዝማች
    - ደጃዝማች ከተሾመበት ሃገር የሔደ እንደሆነ ለተቀበለው ርስት ጉልት ግምጃ አውራጃ ሹመት ሽልማት ይሰጣል - ያልተቀበለውን ግን ዐይን በፍላት፣ እጅ እግር በስለት ይቀጣል 
    - ካህን ቢሆን ደግሞ ይህን አይሻም፤ ዐሥራቱን በኵራቱን ይሰጠዋል 
    - ባሕታዊ ቢሆን ደግሞ ይህን አይሻም ከእግሩ ወድቆ አቡነ ዘበሰማያት ይቀበላል
    - ሐዋርያትም ለስብከታቸው በወጡ ጊዜ ለተቀበላቸው ሃብት ልጅነት ሥርየት ያሰጣሉ፤ ያልተቀበላቸውን በነፋስ ይሰቅላሉ፣ በሌጌዎን ይነጻሉና
- ቃለ ዓፄ (አፈ ንጉሥ)
    - በደለኛ ወታደር ካልታዘዘው ሀገር ካልተመራበት መንደር ገብቶ ያልፈላ ያስጠምቃል፣ ያልቦካ ያስጋግራል። 
    - የተበደለ ድኃ ከንጉሥ ይጮሃል፤ ንጉሡም የደኃውን ጩኸት ሰምቶ በአዳራሽ ተገኝቶ ቃለ ዓፄ ሰጥቶ ይሰድደዋል። ያም ቃለ ዓፄ ሔዶ የተቀዳ ውኃውን የተሰበረ እንጨቱን ያስመልስለታል
    - ዲያቢሎስም ካልፈጠረው ፍጥረት ካልገዛው ሰውነት ገብቶ አምስት ሺህ ከአምስት መቶ ዘመን ኃጢአት ቢያሠራ ጣዖት ሲያስመልክ ኖሮ…
    - ንጉሥ የድኃውን ጩኸት ሰምቶ ቃለ ዓፄ እንዲሰጥ፣ ቃለ እግዚአብሔር ሰው ሆኖ ሐዋርያትን እየሾመ መስደዱን መናገር ነው፤ ሐዋርያቱም እንደ ቃል ዓፄው በአዳም የሄደችውን ልጅነት ያስመልሷታል
- ፍንው (የተላከ) - ጌታችን ራሱ እንደ በጎች በተኵላዎች መካከል እልካችኋለሁ ብሏልና (ማቴ 10፥16)
- ምጥው (የተሰጠ) - ለእሳቱ ለስለቱ ተሰጥተዋልና
- ኪያጅ ማለት ነው - ይህ ሁሉ ካልሄዱ አይፈጸምምና
    - ቅዱስ ጳውሎስ ይልቁንም እስከ ጽንፈ ምድር ሔዶ አስተምሯል (ስንክሳር ዘመጋቢት 29)
    - ቅዱስ ማቴዎስ እስከ ብሔረ ብጹአን ሔዶ አስተምሯል (ስንክሳር ዘጥቅምት 12)
    - ቅዱስ እንድርያስ እስከ በላእተ ሰብእ ድረስ ሔዶ አስተምሯል
- ራስ፣ ቢትወደድ - ለቅዱስ ጳውሎስ ብቻ የተሰጠ
    - በራስ ፍች፣ ጉልት የለበትም፣ ዕጣ የለውም፤ ከሁሉ እየገባ ይዳኛል 
    - ቅዱስ ጳውሎስም ዕጣ ሳይኖረው ከዐሥራ ሁለቱ ዕጣ እየገባ ያስተምራልና
- የሐዋርያነት መስፈርቶች ሰባት ናቸው፦ 
    - የተጠሩ - የተጠሩ ብዙዎች ናቸው
    - የተመረጡ - መጠራታቸውን አጽንተው የተመረጡ ናቸው፤ `የተጠሩ ብዙዎች ናቸው የተመረጡ ግን ጥቂቶች ናቸው` - `ብዙኀን ጽዉዓን ወሕዳጣን ኅሩያን` እንዲል
    - የተማሩ - 
    - የተሾሙ - ዲያቆናት፣ ቀሳውስት፣ ሊቀጳጳሳት
    - የተላኩ - `ሑሩ ወመሐሩ` ተብለው
    - ምሳሌ የሆኑ
    - ሰማዕትነት የተቀበሉ
- ከጌታችን ቃል በቃል የተማሩ ናቸው፤ ከምሥክር ሁሉ የዓይን ምስክር እንደሚበልጥ ከሁሉ ሐዋርያት ይበልጣሉ
- ጌታችን የአንዳንዶቹን ሐዋርያት ስም ሲቀይር የሌሎቹን አልቀየረም
    - ስማቸውን የመቀየሩ ምሥጢር ኦሪት በሐዲስ የመተካቷ ምሳሌ ነው፤ ስማቸውን ያልቀየረላቸውም እንዳሉ ሁሉ እንዳሉ ከኦሪት ወደ ሐዲስ የመጡም ሥርዓቶችና ሕግጋት መኖራቸውን ያጠይቃል
        - በ (ዮሐ 10፥3) ቸር እረኛ በጎቹን በየስማቸው ይጠራቸዋል የማለቱ ትርጕም፦
            - ደቀ መዛሙርቱን ሐዋርያት፣ አርድእት፣ ቅዱሳት አንስት እያለ ለይቶ ይጠራቸዋል
            ቦ = ደዲሞስን ቶማስ፣ ስምዖንን ጴጥሮስ፣ ልብድዮስን ታዴዎስ ብሎ ስም እያወጣ ይጠራቸዋል
    - ጉባኤ ቤት ዛሬም ይህ ልማድ ቀርቷል
    - በጉባኤ ቤት የሁሉም ስም ይቀየራል፤ አንድም ተማሪ በቀደመ ስሙ አይጠራም
    - አዲስ ስም የሚያወጣውም መምህር ብቻ ነው፤ የተማሪውን ሁኔታ አይቶ ያወጣለታል
    - የአንዳንዶቹ ሐዋርያት የቀደመ ስማቸው አልታወቀም - እንደ ቅዱስ በርተሎሜዎስ
- ከእመቤታችን ቀጥሎ ለመዳናችን ትልቅ ሱታፌ ያላቸው ናቸው
- ለ12ቱም ቅዱሳን ሐዋርያት ጌታችን 12ቱን ሊቃነ መላእክት እንዲረዷቸው አበጋዝ እንዲሆኗቸው አዝዞላቸዋል። ለምሳሌ ለቅዱስ ጴጥሮስ ቅዱስ ሚካኤል ተሰጥቶት ሐና እና ሰጲራን ቀስፎለታል።

## ከነቢያት አንጻር

- ጌታችን በ(ዮሐ 4፥27-38) ላይ `እኔም ያልደከማችሁበትን እንድታጭዱ ላክኋችሁ፤ ሌሎች ደከሙ፤ እናንተም በድካማቸው ገባችሁ` ብሎ አነጻጽሮአቸዋል
- 4ኛው ክፍለ ዘመን ሥጋዌ ሆነ ሲል፤ አራቱ አዝማናት የተባሉትም፦ ዘመነ አበው፣ መሳፍንት፣ ነገሥት እና ካህናት ናቸው
- `የሚያጭድም ዋጋውን ያገኛል` ያለው የሚያስተምር ሐዋርያ ዋጋውን ያገኛል ሲል
- `የሚዘራም የሚያጭድም በአንድነት ደስ እንዲላቸው` - የቀደሙ ነቢያት፣ አበው ከሐዋርያት ጋር በአንድነት ደስ ያላቸዋል
- `የሚዘራ ሌላ የሚያጭድም ሌላ`
  - በ፳ኤልና በኢትዮጵያ ገበሬው ከዘራ በኋላ ታሞ ቢተኛ፣ ቢሞት፣ አገር ጥሎ ቢኼድ ይህ ይሆናል
  - በደንቢያ ግን የዘራ ገበሬ አያጭድም፤ የራሱን ሌሎች ያጭዱለታል፤ እርሱም አጊጦ ጥላ ይዞ ይቆማል፤ በነጋታው ግን የሌላ ሊያጭድ ይኼዳል
  - ቦ = ሐዋርያት በበጋ ገበሬ (አጫጅ)፣ ነቢያት በክረምት ገበሬ (ዘሪ) ይመሰላሉ
    - ዘሪ በክረምት ሊዘራ ከቤት ሲወጣ ቍርስ ወይ ምሳ ሳይበላ ይወጣል፤ ቀን ውኃ ላይ ቆሞ ከላይ ዝናብ እየዘነበበት ይውላል፤ ማታም ቤት ሲገባ ራት ሳይቀርብለት ጐመን ጠምቆ ያድራል
    - አጫጅ ግን በበጋ ከቤት ሲወጣ ቍርስ ወይ ምሳ በልቶ ይወጣል፤ ቀንም እሸት እንኩቶ እየበላ ይውላል፤ ማታም ቤት ሲገባ እንጀራ በሌማት፣ ጠላ በማቶት ይቆየዋል
    - ነቢያት ይወርዳል ይወለዳል ብለው ሊያስተምሩ ልጅነት (ጥምቀት) ሳያገኙ ይወጣሉ፤ ሲያስተምሩም መከራ ጸንቶባቸው ይኖራሉ፤ በመጨረሻም ከሞት በኋላ ርደተ ገሃነም አልቀረላቸውም
    - ሐዋርያት ወረደ ተወለደ ብለው ሊያስተምሩ ልጅነት (ጥምቀት) አግኝተው ይወለዳሉ፤ ሲያስተምሩም ተአምር ተደርጎላቸው ይቆያሉ፤ በመጨረሻም ርደተ ገሃነም አላገኛቸውም
- `እናንተ ያልደከማችሁበትን ታጭዱ ዘንድ ላክኋችሁ` ያለው
  - እነርሱ ትንቢት (ይወርዳል ይወለዳል) የተናገሩለትን እናንተ ወረደ ተወለደ ብላችሁ እንድታስተምሩ ላክኋችሁ
  - ነቢያት በመደመዱ ሐዋርያት ገደገዱ እንዲሉ
    - መመድመድ ቦታ ጥርጊያ፣ መሠረት መጣል ማለት ነው
    - መገድገድ ግድግዳ ማቆም፣ ምሰሶ ማቆም ማለት ነው
- `እናንተ ገና አራት ወር ቀርቶአል መከርም ይመጣል ትሉ የለምን`
  - በሳምራይቱ ሴት የዘራውን ቃል ዕለቱ ተዘርቶ በሰዓታት ውስጥ ፍሬ አፍርቶ ወደምታመጣቸው ሕዝብ ያመለክታቸው ነበር

ደቀ መዛሙርቱ ምግብ ሊገዙ ወደ ከተማ ሄደው ነበር ብለናል /ዮሐ.4፡8/፡፡ አሁን ግን “መጡና ከአንዲት ደሀ ብቻ ሳይሆን ከሳምራይት ሴት ጋር ዝቅ ብሎ በመነጋገሩ ተደነቁ፤ ነገር ግን በግሩም ትሕትናው ስለተደነቁ ምን ትፈልጊያለሽ? ወይም ስለ ምን ትናገራታለህ? ያለ ማንም አልነበረም” /ቁ.27፣ቅ.ዮሐንስ አፈወርቅ Homily On John,Hom.33:3/።
ወንጌላዊው እንደነገረን ሴቲቱ ውኃ ልትቀዳ ወደ ያዕቆብ ጕድጓድ መጥታ ነበር፡፡ ነገር ግን የክብር ንጉሥ ወደ ልቧ ሰተት ብሎ ሲገባ “ማድጋዋን ትታ ወደ ከተማ ሄደች” /ቁ.28/፡፡  በሐሴት ሠረገላ ተጭናም ወንጌሉን ለማፋጠን ተሯሯጠች፡፡ “ለሰዎችም ያደረግሁትን ሁሉ የነገረኝን ሰው ኑና እዩ፤ እንጃ እርሱ ክርስቶስ ይሆንን?” እያለች መላ ከተማውን ጠራርጋ ታመጣቸው ነበር። የሚገርመው ሴቲቱ የምታመጣቸው ሰዎች እንደ እንድርያስ ወይም ደግሞ እንደ ፊሊጶስ አንድ ወይም ሁለት ሰዎች ብቻ አይደሉም፡፡ መላ ከተማውን እንጂ፡፡ ትጋቷም ከኒቆዲሞስ በላይ ነው፡፡ ኒቆዲሞስ በወልደ እግዚአብሔር ቢያምንም እንደ እርሷ ግን በግልጥ ለመመስከር አልወጣም፡፡ በእውነት ይህች ሴት ከሐዋርያት ጋር ብትተካከል እንጂ አታንሥም፡፡ ሐሳብዋን ብቻ ይግለጥላት እንጂ እንዴት እንደምትነግራቸው እንኳን የቃላት ምርጫ አታደርግም፡፡ እናም “ያደረግሁትን ሁሉ የነገረኝን ሰው ኑና እዩ፤ እንጃ እርሱ ክርስቶስ ይሆንን?”  ትላቸዋለች፡፡ ተጠራጥራ አይደለም፤ መጥተው ራሳቸው ለራሳቸው እንዲወስኑ እንጂ፡፡ ስለዚህም “ኑና እዩ፤ አይታችሁም እመኑ” እያለች ከነፍሳቸው እረኛ ጋር እንዲገናኙ ትፈልጋቸው ነበር፡፡ ሰዎቹም የምትነግራቸውን ነገር ለማየት “ከከተማ ወጥተው ወደ ጌታችን ይመጡ ነበር” /ቁ.29-30/። የሚገርመው ደግሞ ይህች ሴት አዋልደ ሰማርያን ላለማየት ብላ በጠራራ ፀሐይ ውኃን ለመቅዳት የመረጠች ሴት ነበረች፡፡ አሁን ግን እውነተኛው ፀሐይ ሲነካት ሐፍረቷ እንደ በረዶ ተኖ ጠፋ፡፡ ስለዚህም ቀድሞ ወደምታፍራቸው ሰዎች በመሄድ “አንድ ነብይን ትመለከቱ ዘንድ” ሳይሆን “ያደረግሁትን ሁሉ፣ ምሥጢሬን ሁሉ የነገረኝን ሰው ትመለከቱ ዘንድ ኑ” እያለች ሕዝቡን ጠራቻቸው
St.John Chrysostom, Hom.34:1፦
ይህም ሲሆን ሳለ ደቀ መዛሙርቱ “ጌታችን ብዙ መንገድ በመሄድ ደክሟልና፤ ደግሞም ጠራራ ፀሐይ ነውና
የሚበላ ነገር እንስጠው” ብለው ቀረቡ፤ “መምህር ሆይ! ብላ” ብለውም ለመኑት። እርሱ ግን “እናንተ የማታውቁት የምበላው መብል ለእኔ አለኝ” አላቸው /ቁ.31-32/። በእርግጥም የሳምራይቱን እምነት በልቷል፤ ጠግቧልም፡፡ ደቀ መዛሙርቱ ግን እስራኤልን በበረሐ መናን እያዘነበ የመገበ ጌታ፣ በገዳመ ቆሮንቶስ 40 መዐልትና 40 ሌሊት ምንም ሳይቀምስ የጾመ አምላክ መሆኑን ልብ አላሉም ነበር፡፡ ስለዚህም ግራ በመጋባት “የሚበላው አንዳች ሰው አምጥቶለት ይሆንን?” ይባባሉ ነበር። ጌታችን ግን “የእኔስ መብል የላከኝን ፈቃድ አደርግ ዘንድ ሥራውንም እፈጽም ዘንድ ነው” እያለ የሰው ልጆችን መዳን በመብል መስሎ ይነግራቸው ጀመር
ቁ.42,St.John Chrysostom Ibid፦
ወዮ! በትሕትናህ ከፍ ያደረግከን ሳንወድህም የወደድከን አምላክ ሆይ ስለ ግሩም ፍቅርህ ምን እንላለን? ተመስገን ከማለት ውጭስ ምን መሥዋዕት አለን? ጌታ ሆይ! ፍቅርህን በኃጢአት በረዶ ስናቀዘቅዛት ጫጩቶችዋን እንደምትሰበስብ ደሮ ልታቅፈን መጣህ፡፡ ቅዱስ አባት ሆይ! እንደሳምራይቱ ሴት ሁል ጊዜ አንተን የሚያስተናግድ ልብ ስጠን፡፡ ዘርን ከሚሰበስቡት ወገን እንጂ ከተዘራው ጋር እንክርዳድን ከሚጨምሩ ወገኖች አታድርገን፡፡ አምላክ ሆይ! ሳምራይቱን ሴት እንድትሰብክ አልላክሃትም፤ እርሷም እንዲህ ዓይነት ምስክርነት ሰጥታ አታውቅም፡፡ ነገር ግን የፍቅርህ ሙቀት ሲነካት ያደረገችውን ሁሉ ከሐዋርያት በላይ አደረገችው፡፡ ከአንተ በተቀበለችውም ከተማውን ሁሉ ጠራርጋ ወደ አንተ አመጣቻቸው፡፡ ዛሬም የዚህችን ሴት ዓይነት ፍቅርና ቅናት እንዲሁም ትጋት አድለን፡፡ ፍቅርህ ገብቶን በፍቅርህ የጠፉትን በጎች ወደ በረታቸው የምንሰበስብ አድርገን፡፡ ይህ ብቻ ሳይሆን እንደዚህች ሴት ያደረግነውን ኃጢአት በአንድ ንስሐ አባት ፊት ለመናገርና ላለማፈር ሁል ጊዜ ብርታቱን ስጠን፡፡ በእውነት አንተ የዓለም ሁሉ መድኃኒት ነህና የዛለውን መንፈሳችን አንተን ይመለከት ዘንድ ቅዱስ መንፈስህን አትውሰድብን፡፡ አሜን!

## ቅዱስ ናትናኤል

መታሰቢያ በዓል፦ ሐምሌ 10 (ዕረፍቱ)
ነገድ፦ ይሁዳ
የስሙ ትርጉም፦ ውሁብ ሃብተ እግዚአብሔር
የሥራ ዘርፉ፡- 
ሃገረ ስብከቱ፦ ኢየሩሳሌም
ሰማዕት የሆነው፦ በሰይፍ ራሱን ተመትቶ

- ቀነናዊ ቢሉ ቀናተኛ ነበርና ነው፤ ቀናዊ ቢሉ ከቃና ዘገሊላ ነበርና ነው
- የእመቤታችን የቅርብ ዘመድ ነው
- ስምዖን፣ ቀለዮጳ ሌላ ስሙ ነው
- ፈሪሳዊ ነበር
- የተጠራው በቅዱስ ፊልጶስ ነው
- ትሕትናው በጌታችን 'በልቡ ክፋት የሌለበት እውነተኛ እስራኤላዊ ይህ ነው' ሲባል እንኳን ደስ ሳይለው 'ወደ የት ታውቀኛለህ?' ብሎ መልሷል።
    - አባቶች ውዳሴ ከንቱን ኵስ ነው ይሉታል - ሊያበላሽ እንጂ ለሌላ አይመጣምና
    - 'አመስጋኝ አማሳኝ'ም ይባላል - አማሰነ ('ማ' ላልቶ ይነበብ) አጠፋ ማለት ነው
- ጌታችን ፊልጶስ ሳይጠራህ ከበለስ ዛፍ ሥር ሳለህ አውቅሃለሁ ብሎታል
    - በቅትለተ ሄሮድስ እናትህ አላተረፈችህም፤ እኔ ነኝ ሲለው ነው። እናቱ በቅርጫት እያለ ትታው ሄዳለች፤ ጌታችን በከሃሊነቱ ዝም ባያሰኘው በእናቱ መለየት ይጮህና ወታደሮች መጥተው ይገድሉት ነበርና ነው
    - አንድም ቀናዒ ነበረና፣ ለሕገ ኦሪት ከመቅናቱ የተነሣ ኦሪትን የሰደበውን ሰው አፍንጫውን በጡጫ መትቶ ገድሎ በዚያች በለስ ሥር ቀብሮት ነበረና
    - አንድም የረሐብ ዘመን መጥቶ በሬ ሳይከፍል ወስዶ በዚያች ዛፍ ሥር በልቶ ነበርና 
    - አንድም በለሷ ሥር ተቀምጦ የተቈጠረው ሱባዔ ተፈጽሟል፣ የተነገረው ትንቢት ቀረ እያልክ ስትተክዝ አውቅሃለሁ
- አይሁድ የጌታችን ወንድም ያዕቆብን ከገደሉት በኋላ የኢየሩሳሌም ኤጲስ ቆጶስ ሆኖ የሾመ
- የሐምሌ 10 ስንክሳር አርኬ፦
    - ሰላም ለከ ናትናኤል ዘቃና። እስራኤላዊ ንጹሐ ሕሊና። ሐዋርያ ሐዲስ ሠናየ ርሥእና። በረከተከ ከዐው ለሕዝብከ መንገለ ይትፈቀድ ፍና። ከመ ዝናማተ ይክዑ ደመና።
    - ለቃናው ናትናኤል ሰላምታ ይገባል
    - ሠናየ ርሥእና = ባለ በጐ ሽምግልና፤ ከሐዋርያት ሁሉ በመጨረሻ በ150 ዓመቱ በንጉሥ እንድርያኖስ እጅ ሰማዕት ሆኖአልና
    - እግዚአብሔር ከደመናት ዝናማትን እንዲፈሱ እንደሚፈቅድ በረከትህ ይፍሰስብን
- ሕሊናው ንጹሕ ለሆነ እስራኤላዊ

## ቅዱስ ዮሐንስ

- መታሰቢያ በዓላት፦ 
  - ጥር 4 - ዕረፍቱ/ፍልሰቱ
  - መስከረም 4 - ልደቱ
  - መስከረም 29 - 'በመጀመሪያ ቃል ነበረ' ብሎ መጻፍ የጀመረበት
  - መስከረም 30 - ከዓሣ ማጥመድ ሥራ ጌታችን ለሐዋርያነት የጠራበት

- ነገድ፦ ይሁዳ
- የስሙ ትርጕም፦ ፍስሐ ወሐሴት (ቅብዓ ትፍስሕት መንፈስ ቅዱስ ያሰጣልና)፤ አንድም ርኅራኄ ወሣህል
- የሥራ ዘርፉ፡- ዓሣ አጥማጅነት
- ሃገረ ስብከቱ፦ ኤፌሶን
- ዕረፍቱ፦ ወደ ብሔረ ሕያዋን ዐርጓል 

### ትውልዱ

- አባቱ ዘብዴዎስ፣ እናቱ ቅድስት ማርያም ባውፍልያ ይባላሉ፤ ቅዱስ ያዕቆብ ወልደ ዘብዴዎስ ታላቅ ወንድሙ ነው
- ከቅዱስ ዮሐንስ መጥምቅ የኦሪትና የነቢያትን ትምህርት ተምሯል
- ክብሩ ከመላእክት ማዕረጉ ጥቂት እልፍ፣ ከእመቤታችን ዝቅ ያለ ነው
- እስከ 12 የሚደርሱ ቅዱስ ዮሐንሶች ይታወቃሉ 
  - መጥምቀ መለኮት፣ ማርቆስ፣ አፈወርቅ፣ ሐፂር (ፂ ጠብቆ ይነበብ)፣ ብጹአዊ፣ ከማዕ (ታኅሣሥ 25)፣ ዘኢትዮጵያ፣ ወዘተ.

### ስሞቹ

- 15 ዋና ዋና ስሞች አሉት፦
  - ወልደ ነጐድጓድ
    - ከቤተ ክህነትም ከቤተ መንግሥትም ሰለሆነ፤ አንድም  
    - እመቤታችንም ወለተ ነጐድጓድ ትባላለች
    - ጌታችን ወደ ሰማርያ ወርዶ ሳለ ሳይቀበሉት ቢቀሩ ቅ/ዮሐንስ እና ቅ/ያዕቆብ በእሳት አጥፋቸው አሉ፤ እንደ ቅዱስ ኤልያስ ለፍቅሩ ይሳሳሉና
  - ቦአርኔጌስ - ወልደ ምሥጢር፣ ወልደ መለኮት ማለት ነው
  - በቀኝ እና በግራ እንዲያቆማቸው እንደጠየቁት፦
    - ለጊዜው በጌታችን ስቅለት ፈያታዊ ዘየማን እና ፈያታዊ ዘጸጋም 
    - ፍጻሜው ግን ልመናቸውን ሰምቶ በፍርድ ቀን በግራና በቀኝ አክብሮ ያስቀምጣቸዋል
  - ፍቍረ እግዚእ
    - በሕጽበተ እግር መጀመሪያ ይሁዳ ሲታጠብ፣ መጨረሻ የታጠበ ግን ቅዱስ ዮሐንስ ነው፤
  - ርእሰ ደናግል
    - በሕጽበተ ኀሙስ መጨረሻ እግሩን ሲታጠብ፣ የጌታችንን መታጠቂያ ጠይቆ ተሰጥቶት ታጠቀው፤ በዚያው ቅጽበት ወትሮውን ድንግልና የነበረው
  - ቍጽረ ገጽ
    - ጌታችን እንደሚሰቀል ሲናገር፣ ሁሉ አርድእት አንዱም አለሁ አንዱም አለሁ አልክድህም ሲሉ እርሱ ግን ዝም ብሎ ነበር
    - ከምሽት 3፡00 ሰዓት ጀምሮ ሰዋትዎ መከራውን ሁሉ ለ18 ሰዓታት ተመልክቷል
    - ጌታችን ሲሰቀል እመቤታችን በቀኝ፣ ቅዱስ ዮሐንስ በግራ ቆመው ነበር
    - እመቤታችን የጌታን ጎን ሲወጉት እንዳታይ ይዟት ሄዷል
- ከአባ ጊዮርጊስ ዘጋሥጫ 64 እሴብህ ጸጋኪ ድርሰቶች (ወደ 60 የሚጠጉት ጠፍተዋል)

### እመቤታችንን መቀበሉ

- ረቢ፣ አይቴ ተኀድር
  - የት እንደሚያድር ቅዱስ እንድርያስ እና ቅዱስ ዮሐንስ መንፈስ ቅዱስ አናግሯቸው ጠየቁት
  - እርሱም የኤልዮን ዋሻን አሳያቸው
  - አንድም በሰማያት ያለውን ክብሩን በራእዩ አሳይቶታል
  - ፍጻሜው ግን በመስቀል ሥር አማናዊት ታቦት ማኅደሩን እመቤታችንን አሳይቶታል
- ምእመናን አንድ ነገር አጣን ብለው ቢያስቡም፣ ሌላ የበለጠ ነገር ግን እግዚአብሔር ይሰጣቸዋል፤ ቅዱስ ዮሐንስ በመስቀል ሥር ጌታችንን እንዳጣ አይቶ ቢያዝንም፣ እመቤታችንን ያህል እናት ሰጥቶታል
  - ከፍጥረት ሁሉ ለእግዚአብሔር ትልቁን ሥጦታ የሰጡ ሐና እና ኢያቄም ናቸው
  - እግዚአብሔር ለፍጥረቱ ሁሉ ከሰጠው ሥጦታ ትልቁን ሥጦታ የሰጠው (ከራሱ ውጪ) ለቅዱስ ዮሐንስ በመስቀል ሥር ነው 
- እመቤታችን የጌታን ጎን ሲወጉት እንዳታይ ይዟት ሄዷል፤ ብታይ ኖሮ ከዚያ በኋላ አትኖርም ብሎ፤ ይህ ቢሆንም ባላት ጸጋ እንደወጉት አውቃለች

### መሳሙ

- ጌታችን ሊያርግ ቢታንያ ላይ ሲወጣ፣ ሁሉን ባርኮ ሲያርግ ቅዱስ ዮሐንስን ስሞታል፤ ለዚህ መልክዐ ኢየሱስ ላይ ''
- እመቤታችን ከማረፏ በፊት ጌታችን ምን ትፈልጊያሽ ቢላት ልጄ ዮሐንስን አምጣልኝ ብላ አቅፋ ስማው ዐርፋለች። ለዚህ ሊቁ 'በከመ ሰዐምኪ...' ብሏታል

### አትስገድልኝ መባሉ

- ስ

### ክብሩ

- ድንግልና ከድንግልና ይለያያል
  - የዐይን/ጆሮ/እጅ ድንግልናን አጥተው ካሉ ደናግል፣ እኒያን ካላጡ ደናግል ይለያሉ
  - ደመ ድንግልና (የወር አበባ ያላዩ) ያላቸው ደናግል ከሌላቸው ይበልጣሉ
  - ደናግል ሕፃናት ከዐዋቂያን ደናግል ይበልጣሉ፤ በቅዳሴም ቅድሚያ የሚሰጣቸው ለዚሁ ነው
  - ከብዙ ቅዱሳን ደናግል (ነቢዩ ኤልያስ፣ መጥምቁ ቅዱስ ዮሐንስ) የቅዱስ ዮሐንስ ድንግልና ይበልጣል
  - ከቅዱስ ዮሐንስ ድንግልና የእመቤታችን ድንግልና ይበልጣል
- ፍጽምት የሆነችውን ቤተ መቅደስ እመቤታችንን፣ ለበቃው ንጹሕ ለሆነው ካህን ዮሐንስ ወንጌላዊ ሰጠው። ሰው እመቤታችንን ለመውደድ፣ ብሎም በእመቤትነት ለመቀበል እንደ ቅዱስ ዮሐንስ ንጹሕ መሆን ይጠበቅበታል። አንዳንዶች ባለማወቅ 'አታስፈልገንም' ይላሉ፤ ጌታችን ግን በቸርነቱ ለምእመናን ሰጠን እንጂ ማንም ለዚያ እንደ ቅዱስ ዮሐንስ የተገባ አይደለም። እንኳን አንፈልግም ላሉት፣ ፈልገዋት ለሚለምኑ እንኳን አትገባም። 
- በመልእክቱ በ(1ዮሐ 2፥) `ለመ ንብል አልብነ ኀጢአት ሐሳውያን ንሕነ` - `ኀጢአት የለብንም ብንል ሁላችንም ውሸታሞች ነን` እንዳለ በአንድ ቀን ጌታችን 'ንጹሕ ማነው?' ብሎ ሐዋርያትን ሲጠይቅ፤ በሕሊናው ፈጽሞ ነውር አስቦም ስለማያውቅ ቅ/ዮሐንስ 'እኔ እና አንተ ነን እንጂ፣ ማን ይገኝ ብለህ ነው?' አለው። ጌታችንም ዐቅሙን እንዲያውቅ ረድኤቱን ቢነሣው ሰይጣን በሕልሙ ፈተና አመጣበት እና በዝንየት ወደቀ። ወደ ጌታችን ተመልሶ 'አላበጀሁም፣ ይቅር በለኝ። ንጹሕስ አንተ ብቻ ነህ' ብሎአል።

## ቅዱስ እንድርያስ

- መታሰቢያ በዓሉ፦ ታኅሣሥ 4 (ዕረፍቱ)
- ነገድ፦ 
- የስሙ ትርጕም፦ ተባዕ ለመስቀል፣ በኵረ ሐዋርያት
- የሥራ ዘርፉ፦ ዓሣ አጥማጅ
- ሃገረ ስብከቱ፦ እስከ በላዕተ ሰብእ
- ሰማዕት የሆነው፦ በX ምልክት መስቀል ተሰቅሎ

## ያዕቆብ ወልደ ዘብዴዎስ

- መታሰቢያ በዓሉ፦ 
    - መስከረም 30 - ከቅዱስ ዮሐንስ ጋር በጌታችን ለሐዋርያነት የተጠራበት
    - ሚያዝያ 17 - ዕረፍት
- ነገድ፦ ሌዊ
- የስሙ ትርጕም፦ አዕቃጼ ሰኰና፣ አኃዜ ሰኰና
- የሥራ ዘርፉ፦ ዓሣ አጥማጅነት
- ሰማዕት የሆነው፦ አንገቱን በሰይፍ ተመትቶ (ሐዋ 12፥1)

## ቅዱስ ፊልጶስ

- መታሰቢያ በዓሉ፦ ኅዳር 18 (ዕረፍቱ)
- ነገዱ፦ 
- የስሙ ትርጕም፦ ረያጼ አፍራሳት፣ አኃዜ ኵናት፣ መፍቀሬ አኃው
- የሥራ ዘርፉ፦ 
- ሃገረ ስብከቱ፦ አፍራቅያ
- ሰማዕት የሆነው፦ በእንጨት ላይ ተሰቅሎ

## ቅዱስ በርተሎሜዎስ

- መታሰቢያ በዓሉ፦ መስከረም 1 (ዕረፍቱ)
- ነገዱ፦ 
- የስሙ ትርጕም፦ የአትክልት አጠጪ ልጅ (በዕብራይስጥ በር=ልጅ፣ ሎሜዎስ=ተክል)
- የሥራ ዘርፉ፦ ግብርና
- ሃገረ ስብከቱ፦ 
- ሰማዕት የሆነው፦ ድንጋይ ታሥሮበት ወደ ባሕር ተወርውሮ

## ቅዱስ ማቴዎስ

- መታሰቢያ በዓሉ፦ ጥቅምት 12 (ዕረፍቱ)
- ነገዱ፦ ሌዊ
- የስሙ ትርጕም፦ ኅሩይ እመጸብሐን (ከቀራጭነት የተመረጠ)፣ የአምላክ ስጦታ
- የሥራ ዘርፉ፦ ቀራጭነት
- ሃገረ ስብከቱ፦ ብሔረ ብጹአን፣ ፍልስጤም
- ሰማዕት የሆነው፦ አንገቱን በሰይፍ ተመትቶ

## ቅዱስ ያዕቆብ ወልደ እልፍዮስ

- መታሰቢያ በዓሉ፦ የካቲት 10 (ዕረፍቱ)
- ነገዱ፦ 
- የስሙ ትርጕም፦ አዕቃጼ ሰኰና፣ አኃዜ ሰኰና
- የሥራ ዘርፉ፦
- ሃገረ ስብከቱ፦
- ሰማዕት የሆነው፦ በድንጋይ ተወግሮ

## ቅዱስ ታዴዎስ

- መታሰቢያ በዓሉ፦ ሐምሌ 2 (ዕረፍቱ)
- ነገዱ፦ 
- የስሙ ትርጕም፦ ልብደ ሠሪ ዓሣ ወጋሪ፣ አንድም ካህነት አምላክ ማለት ነው፤ አንድም መምህረ ሕዝብ ወአሕዛብ ማለት ነው
- የሥራ ዘርፉ፦ ግብርና
- ሃገረ ስብከቱ፦ ኤፌሶን
- ሰማዕት የሆነው፦ 

## ቅዱስ ቶማስ

- መታሰቢያ በዓሉ፦ ግንቦት 26 (ዕረፍቱ)
- ነገዱ፦
- የስሙ ትርጕም፦ ፀሐይ
- የሥራ ዘርፉ፦ ግንበኛ
- ሃገረ ስብከቱ፦ ሕንደኬ፣ ሕንድ
- ሰማዕት የሆነው፦ ቆዳው ተገፍፎ በጦር ተወግቶ

## ቅዱስ ማትያስ

- መታሰቢያ በዓላቱ፦
    - ጥቅምት 21 - በእመቤታችን ተራዳኢነት በበላእተ ሰብእ ሃገር ከእሥራት የተፈታበት
    - መጋቢት 8 - ዕረፍቱ
- ነገዱ፦ ዳን
- የስሙ ትርጕም፦ ምትክ
- የሥራ ዘርፉ፦ 
- ሃገረ ስብከቱ፦ በላእተ ሰብእ
- ዕረፍቱ፦ በሰላም ዐርፏል

- በመጨረሻ ከበላዕተ ሰብእ ካሳመናቸው አንዱ ክርስቶፎሮስ (ለባሴ ክርስቶስ ማለት ነው)። የሃገሩ ሰዎች ገጻተ ከለባት (የውሻ መልክ ያላቸው) ነበሩና ቅዱስ ሥዕሉ እንደዚያ ይሣላል። ቅዱስ ክርስቶፎሮስ በመጨረሻ ሰማዕት ሆኖ ዐርፏል።

## ቅዱስ ጳውሎስ

- መታሰቢያ በዓላቱ፦
    - ሐምሌ 5 - ዕረፍቱ
    - መጋቢት 29 - እስከ ዕልዋሪቆን ድረስ ሄዶ ያስተማረበት
- ነገዱ፦ ብንያም
- የስሙ ትርጕም፦ ብርሃን (ዘፀ 14፥2 - ወይኅደሩ አንጻረ ኤጳውሎስ - በአንጻረ ብርሃን/ኂሩት እደሩ በላቸው)
- የሥራ ዘርፉ፦ ድንኳን ሰፊ
- ሃገረ ስብከቱ፦ በሁሉ ሃገረ ስብከት እየገባ ይሰብካል
- ሰማዕት የሆነው፦ በሰይፍ አንገቱን ተመትቶ

## ቅዱስ ጴጥሮስ

- መታሰቢያ በዓሉ፦ ሐምሌ 5 (ዕረፍቱ)
- ነገዱ፦ ስምዖን
- የስሙ ትርጕም፦ ትክል ዐለት፤ አንድም ሻፎ ስለታም ድንጋይ፤ አንድም ከዋው ደንጊያ፤ አንድም ናዳ ወይም መርግ ደንጊያ፤ አንድም መሠረት ማለት ነው
- የሥራ ዘርፉ፦ ዓሣ ማጥመድ
- ሃገረ ስብከቱ፦ ሮም
- ሰምዕት የሆነው፦ ቁልቁል በመስቀል ተሰቅሎ
- አበጋዙ፦ ቅዱስ ሚካኤል
