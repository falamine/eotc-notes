# በእንተ መናፍቃን

## የመናፍቃንን መጻሕፍት ማንበብ፣ ስብከትና መዝሙር ማድመጥ በቤተ ክርስቲያን አስተምህሮ ክልክል ነው። ለምን?

### 1. የመናፍቃን መጽሐፍ፣ መዝሙር፣ ስብከት በሙሉ በአጋንንት ለአጋንንት ለተንኰል የሚሠራ ነውና

- አጋንንት ምን ጊዜም፣ ምን ጊዜም! ለማልማት ወይም ለሌላ ጉዳይ አይመጡም፤ ለተንኰልና ለማጥፋት እንጂ። (ዮሐ 10፥10) `ሌባ ግን ሊሰርቅና ሊያርድ፣ ሊያጠፋም ካልሆነ በቀር አይመጣም፤ እኔ ግን የዘለዓለም ሕይወትን እንዲያገኙ፣ እጅግም እንዲበዛላቸው መጣሁ።`
- የአጋንንት ሴራ፣ ተንኰል በሰው አእምሮ የሚደረስበት አይደለም፡- (ሉቃ 8፥28) (አባ ሚልኪ ዘቊልዝም ገድል - ስንክሣር ዘመስከረም 1) (ዘፍ 3፥1) ('አምላክ አንድ ነው፣ ቆሌሽን ጨሌሽን  ጣዪ' እያለ የሚለፈልፍ ጋኔን አብነት)
		
### 2. የአበው ትዕዛዝ ነውና

- የፍቅር ሐዋርያ የተባለ ቅዱስ ዮሐንስ ይህንን ጽፏል፦
		(2ዮሐ 1፥10)
		`ወደ እናንተ የሚመጣውን፣ ይህንም ትምህርት የማያመጣውን ወደ ቤታችሁ አታስገቡት፤ ሰላምም እንኳ አትበሉት። ሰላም የሚለው በክፉ ሥራው ይተባበረዋልና።`
- አባቶቻችን ይህንን ሲተረጒሙ፦ ሰላም አትበለው ማለቱ አውሬ ይብላው ወንበዴ ይቀጥቅጠው (ክፉውን ተመኝለት) ማለቱ ነውን? አይደለም፤ በጐውን ተመኝለት፤ ቸር ዋልኽ ቸር አደርኽ ከማለት ራቅ ሲል ነው። አንድም ቸር ዋልኽ ቸር አደርኽ ብትለው እንዳንተ የእግዚአብሔርን ስም ለምስጋና አይጠራምና
- እንዲሁም ጽፎ የቀረ አይደለም። የመንፈስ ልጁ ቅዱስ ፖሊካርፐስም መርቅያንን ሰላም ስለ አለማለቱ ታሪክ ይተረካል
- እርሱ ብቻም ሳይሆን አባቱ ቅዱስ ዮሐንስም ወደ አንድ መታጠቢያ ክፍል ሲገባ መናፍቁ ቀሪንጦስን ሲያየው "ከዚህ እንሽሽ የእውነት ጠላቷ ቀሪንጦስ በዚህ አለና'" እያለ ወዲያኑ ለቅቆ ወጥቷል
- የመናፍቃንን መጻሕፍት ማንበብ፣ መዝሙርና ስብከት ማዳመጥ ኃጥያት ነው። ካህናትም ቀኖና እንዲሰጡበት ሥርዓት ተሠርቷል።
		- ምንጭ?
- በእኛ ላይ መንፈስ ቅዱስ አድሮ ፍጹም የማይሠራ ከሆነ ለመመርመር፣ መልስ ለመስጠት በሚል የመናፍቃንን ጽሑፍ፣ ንግግር፣ ትምህርት፣ መዝሙር መስማት አይገባም። እነ ቅዱስ አትናቴዎስ፣ እነ ቅዱስ ጎርጎርዮስ ዘእንዚናዙ፣ እነ ቅዱስ ዲዮስቆሮስ የመናፍቃንን ትምህርት ለመመርመር:-
- ግብር ገብተው ይመረምሩታል እንጂ - በእነርሱ ያደረ መንፈስ ቅዱስ መልስ ያሰጣቸዋል እንጂ ከራሳቸው አቅንተው የሚመልሱ አይደሉም
- በሐዋርያት ዲድስቅልያ አንቀጽ 12 ቊጥር 7 ፦
		"እኛም እንደዚሁ ከእነርሱ (ከመናፍቃንና አሕዛብ) እንራቅ፤ ወደ ቤቶቻቸውም አንግባ፣ ከእነርሱ ጋርም አንብላ፣ አንጠጣ፣ እነርሱ የሰይጣንን ሥራ የሚፈጽሙ ናቸውና"
- እንደ አባቶቻችን አባባል እባቡን በበትር፣ ከዚያ እባቡንም በትሩንም ወደ ገደል መስደድ ነው
	- እንኳን በምንፍቅና የጻፈው፣ የዘመረው ይቅርና በኋላ መናፍቅ ሆኖ ቢገኝ አስቀድሞ የሠራቸውም ይወገዛሉ
		
### 3. ምንፍቅናው ብቻ ሳይሆን የአጋንንቱ መንፈስ ያድርብናልና

- ሰባኪ የሚያስተምረው ትምህርት ብቻ የሚያድርብን አይደለም። ቅዱስ ኤፍሬም ባስልዮስ ዘቂሣርያን እንደተመለከተው በመምህሩ ያደረ ቅዱስ መንፈስ ጭምር እንጂ፦
- ለዚህ ነው በተቻለ፣ የተቀዳ የተቀረጸ ስብክት፣ ትምህርት፣ መዝሙር ከማየትና ማዳመጥ በቤተ ክርትስቲያን በአካል ተገኝቶ መታደም እጅግ ይሻላል የሚባለው
- ለዚህ ነው የበቁ መምህራን ሲያስተምሩ ጋኔን የሚቃጠለው የሚጮኸው
- (ዘፍ 3፥1)
	- አስቀድሞ እባብን በውዳሴ ከንቱ ጠልፎ መግቢያ ከአገኘባት በኋላ ተዋሐዳት
	- ለአዳም "በሐከ ንጉሠ ሰማያት ወምድር" ብሎ ቢያመሰግን መግቢያ ቀዳዳ አሳጥቶ "ፍልጥ አርዌ ምድር" ብሎ ስሙንም 'ከይሲ' ብሎ ሰደደው
	- ሔዋን ግን እንዲህ ባለ ማድረጓ መግቢያ ቀዳዳ የሚሆን ጨዋታን አመጣ፤ 
	- የተንኰሉ ብዛት "እግዚአብሔር በገነት ካለው ዛፍ ሁሉ አትብሉ ያላችሁ ለምንድነው?" ብሎ ጠየቀ እንጂ "ለምን ዕፀ በለስን አትብሉ አለ?" ብሎ አልጠየቀም
	- መንፈሱን ማሳደር በጀመረ ጊዜም ኩራት ይዞት "ቆይ ብቻሽንማ አትብዪ፣ ከባልሽ ጋር አንድ ላይ..." ብሎ እስከ ማዘዝ ደረሰ። እርሷ ግን ቀድማ ብቻዋን የመብላት ዝንባሌ ነበራት
	- ሰይጣን ሰበበኛነቱ 
			- በሥነ ፍጥረት አስቀድሞ ሥላሴን ሲፈታተን ሲገዳደር - ፈጥሬ ላሳይ ሲል እሳት እጁን አቃጥሎ አኮማተረው፣ ቀጥሎ ደግሞ ሥላሴ የነቢቡን የገቢሩን እንጂ የሀልዮን አያውቁም ሲል በአርምሞ ልቡን አቃጥለው ፈወሱት
			- ስለ ኢዮብም ሲረታ "ቊርበት ለቊርበት ነው" እያለ ሲያሳብብ ታይቶአል
			- ኢዮብ ያመለከህ ገንዘቡን በዚህ ዓለም አብዝተህለታልና ነው፤ ገንዘቡን አጥፋበትና ፊት ለፊትህ ባይሰድብህ ... ብሎ ሲረታ ደግሞ ... ቊርበት ለቊርበት ቤዛው ነው፤ ጫማ ለጠጠር፣ ጋሻ ለጦር እንዲሉ። እደ መዓትህን አምጥተህ ሥጋውን የሚያሳብጥ አጥንቱን የሚቀጠቅጥ ደዌ አምጣበትና ፊት ለፊት ባይሰድብህ ብሎ ወደ ሌላ ምክንያት ይሄዳል
		- ለአዳምና ለሔዋን ታዲያ ዕፀ በለስን እንዲበሉ መከረ እንጂ ሰበበኛነትን አላስተማራቸውም - ይህንን ሰበብ ያላስተማራቸው አዳምና ሔዋን ከርሱ ጋር ጨዋታ በማብዛታቸው፣ መንፈሱ ስላደረባቸው ለጥፋታቸው ሰበበኞች ሆኑ
	- የመናፍቃንን መጽሐፍ ላንብብ፣ ልቀማጠልበት አትበል:- "ዑቅ ከመ ኢትቅረብ ኀቤሃ" ማር ይስሐቅ
		- ምዕራፍ 9:-
			"የመናፍቃንን መጽሐፍ ከመመልከት ተከልከል። ገልጸህ አትይ። ከሥራ በማናቸውም ሥራ አንድም የመናፍቃንን መጽሐፍ ከመመልከትህ የተነሣ አንድም በግድ መንፈሰ ጸሪፍን የሚያነሣሣው ይህ ሥራ ነውና ... የመናፍቃንን መጽሐፍ በመመልከት አትደላደል አትቀማጠል"
		- አታንብብ ብቻ አይደለም፣ አትግለጣት፣ መግለጥ መንካት ብቻ አይደለም:- እንዳትቀርባት ተጠንቀቅ!!
		- ምዕራፍ 5:-
			"ያልተማሩትን ከማስተማር፣ ከኃጥአን አሕዛብ ወገን ብዙ ሰዎችን መክሮ አስተምሮ ክቡር እግዚአብሔርን ወደ ማገልገል ከመመለስ ይልቅ ዝምታን ውደድ። ኃጥያተኞችን መክሮ አስተምሮ ከመለየት ፈንታ ሰውነትህን ከኃጢአት መለየት ይሻልሃልና።"
		- አባቶች ይህንን ያዘዙት እንዲሁ አርቀው ለማጠር ብቻ አይደለም - መንፈሱን የሚያሳድር በመሆኑ ነው
			
### 4. እስራኤል ዘሥጋን አብነት በማድረግ

- የእሥራኤል ዘሥጋ ሙሉ ታሪክ ስለ ክርስትና ሕይወት ለማስተማር ምሳሌ ለመሆን የተጻፈ ነው (1ቆሮ 10 ሙሉው ምዕራፍ)
	- መሥዋዕታቸው የመሥዋዕተ ሐዲስ
	- የሲና በረሓ ጉዞአቸው የክርስትና ሕይወት
	- ከሰማይ የወረደው መና ከሰማይ ለወረደው ዘለዓለማዊ የሕይወት እንጀራ
	- አይሁድና እስራኤል ተብለው በኋላ ሁሉ አይሁድ መባላቸው፤ ዓለሙ አሕዛብና ሕዝብ ተብሎ በኋላ ሁሉ ሕዝብ/ክርስቲያን ለመባሉ
	- ወዘተ…
- ከምሳሌዎቹ አንዱ በእስራኤላውያን ዙርያ የነበሩ አሕዛብ ዛሬ በእኛ ዙርያ ያሉ መናፍቃን ምሳሌ ናቸው
- እስራኤል ከአሕዛቡ ጋር አይተባበሩም፣ አይጋቡም፣ አብረው አይበሉም፣ አብረው አይቀመጡም
- በምክረ በለዓም የአሕዛብን ምግብ እንኳን ተቋድሰው (የብዔል ፌጎር መስዋዕት) በመቅሰፍት አልቀዋል (ኦሪት ዘኁ ምዕራፍ 22 ጀምሮ እስከ ምዕራፍ 25)
		
		
### ምንጮች

1. መስከረም 1 ስንክሣር
2. ወንጌል ቅዱስ ትርጓሜ - የሉቃስ ወንጌል ትርጓሜ
3. የቀሲስ ኅብረት የሺጥላ ስብከቶች
4. የዲያቆን ዮርዳኖስ አበበ ስብከቶች
5. መጽሐፈ መነኰሳት - ማር ይስሐቅ
6. ኦሪት ዘፍጥረት ትርጓሜ
7. መጽሐፈ ኢዮብ ትርጓሜ
8. የቅዱስ ጳውሎስ መጽሐፍ አንድምታ ትርጓሜ - መልእክተ ሰብአ ቆሮንጦስ ቀዳማዊ
9. መጽሐፍተ ሐዲሳት ሠለስቱ
10. መጽሐፈ ዲድስቅልያ

## አንዳንድ መናፍቃን፣ ትምህርታቸው እና የቤተ ክርስቲያን አስተምህሮ

### ሰባልዮስ (Seballius, ሰብልያኖስ (በአባ ጊዮርጊስ አጠራር))

- አጀማመሩ ከእስክንድርያ ቢሆንም ሮም ሄዶ ከሰቃልያነ አብ 'አብ መከራን ተቀበለ' ከሚሉ ትምህርት ወስዶ ኑፋቄውን ጀምሯል። ስለ ሕይወት ታሪኩ ብዙም አይገኝም።
- ምንፍቅናው፦ ሥላሴ አንድ ገጽ ናቸው",
	- ምሥጢረ ሥላሴ
	- ዝርዝር፦
		- እግዚአብሔር በዘመናት ስሙን እየለዋወጠ ተገለጠ እንጂ አንድ ነው፤ በዘመነ ብሉይ 'አብ' ተባለ፣ በዘመነ ሐዲስ ከእመቤታችን ሲወለድ 'ወልድ' ተባለ፣ በጰራቅሊጦስ 'መንፈስ ቅዱስ' ተባለ።
		- "Modalistic monarchianism - የሥላሴን ቅርጽ ለዋዋጭ (modes) ልዩ አንድነት (monarchianism) አስተማረ፤ ይህም 'አንድ ገጽ' ትምህርት ይባላል
		- ምሳሌ ሲሰጥ፦ ውሃ በቀዝቃዛ ቦታ በረዶ፣ በአማካይ ቦታ ፈሳሽ፣ በሞቃት ቦታ ትነት እንደሚሆን፣ ነገር ግን ያው አንድ ውሃ እንደሆነ
		- ጌታችን ቅድመ ዓለም የነበረ ይልና ነገር ግን በሥጋ የተገለጠው ራሱ አብ ነው
		- እርሱ ሰቃሌ አብ፣ ተከታዮቹ ሰባልዮሳውያን 'ሰቃልያነ አብ' ይባላሉ
	- መልሶች፦
		- (ዮሐ 1፥1) ላይ '... ቃልም በእግዚአብሔር ዘንድ ነበረ' ብሎ አብና ወልድን ለያይቶ ተናገረ። 'ሀ' በ 'ለ' ዘንድ ነበረ ብሎ መናገር ሀ እና ለ የተለያየ አካል እንዳላቸው ያመለክታል። እንዲሁም '... ይህም በመጀመርያ በእግዚአብሔር ዘንድ ነበረ' ብሎ ወልድና መንፈስ ቅዱስን ለያይቶ ተናገረ። በዚህ ተረትቷል።
		- እንደ አይሁድ እግዚአብሔር አብን ያለ ቃልና ያለ እስትንፋስ አስቀረው
		- (ዮሐ 8፥16) 
		- (ዮሐ 14) ላይ ለቅዱስ ፊልጶስ 'አብን አሳየንና ይበቃናል' ጥያቄ ጌታችን መልስ ሲሰጥ '...አብ በእኔ እንዳለ' በማለቱ የአካል ልዩነታቸውን ገልጦአል።
			
### አቡሊናርዮስ (Apolinarius)

- ግለ ታሪኩ፦
	- የተወለደው በእስክንድርያ፣ ያደገው ግን በታናሿ እስያ፣ በሎዶቅያ ነው
	- የታላቁ ቅዱስ አትናቴዎስ ሐዋርያዊ የቅርብ ጓደኛ የነበረ
	- ከርሱ ዕረፍት በፊት በምግባሩም ቢሆን የተመሰከረለት መልካም ሰው ነበር።
	- የሎዶቅያ ኤጲስ ቆጶስ ሆኖ ተሹሞም ነበር።
	- በኋላ ግን ይህንን ምንፍቅና አምጥቶ በጉባኤ ቍስጥንጥንያ ከመቅዶንዮስ ጋር ተወግዟል።
	- እንደተወገዘ በ390 ዓ.ም. በሞት ተለይቷል።
	- ብዙ ተከታይ ባይኖረውም አንዳንድ ምሁራን የአውጣኪ ትምህርት ከአቡሊናርዮስ የተወሰደ ነው ይላሉ
- ምንፍቅናው፦ ጌታችን ከእመቤታችን ከሥጋዋ ሥጋ ነሣ እንጂ ከነፍሷ ነፍስ አልነሣም
	- ምሥጢረ ሥጋዌ
	- ዝርዝር፦
		- የጌታችን መለኮት ስለ ነፍስ ፈንታ ሆነው
		- ህየንተ ነፍሱ ኮኖ መለኮቱ
		- (ዮሐ 1፥14) ላይ 'ቃል ሥጋ ሆነ' የሚለውን ጥቅስ ይዞ 'ሥጋ' አለ እንጂ 'ነፍስ' አላለም በማለት ማስረጃ አቀረበ
		- በምሥጢረ ሥጋዌ ላይ የተነሣ የመጀመርያው ትልቁ መናፍቅ ነው
	- መልሶች፦
		- በቅዱሳት መጻሕፍት 'ሥጋ' ሲል እንደ አገባቡ ነፍስ የተዋሐደው ሙሉ ሰውንም ያመለክታል።
		- (ኢዮ 2፥28) ላይ ያለውን 'በሥጋ ላይ ሁሉ ከመንፈሴ አፈሳለሁ' የሚለው ኃይለ ቃል ላይ 'ሥጋ' የተባለው ነፍስ የተዋሐደው ሙሉ ሰው እንጂ በድን ሥጋ አይደለም
		- አዳምም ሔዋንን 'ይህች አጥንት ከአጥንቴ፣ ሥጋም ከሥጋዬ ናት' (ዘፍ 2፥23) ሲል ጅማት አላለምና ብለን ጅማቷ ከሌላ ነው አንልም።
		- ሥጋን ወይም ነፍስን ብቻ ሙሉ ሰው ለማለት ብዙ የመጽሐፍ ቅዱስ ክፍሎች ተጽፈዋል
		- ቅዱስ ጎርጎርዮስ 'እንተ ኢነሥኣ ኢድኅነት' በማለት መልስ ሰጥቶታል
		- ቅዱስ ጎርጎርዮስ ዘእንዚናዙ 'እግዚአብሔር ወልድ ያልነሣት ወይም ያልተዋሐዳት ክፍል ካለች ያቺ አልዳነችም ማለት ነው' ብሎ መልስ ሰጥቶታል።
	- ጉባኤያት፦ እስክንድርያ-362, ቍስጥንጥንያ-381, አንጾኪያ-379, ሮም-377, ሮም-378
- ሌላ ምንፍቅና፦ መዓርገ መንግሥት
	- ምሥጢረ ሥላሴ
	- ዝርዝር፦
			§ መንፈስ ቅዱስ ከፍጥረታት ሁሉ በመንግሥቱ ይበልጣል
			§ ወልድ ከመንፈስ ቅዱስ፣ አብ ከወልድ በመንግሥት ይበላለጣሉ።
	- መልሶች፦
		- በ (ዮሐ 1፥1) ላይ ባለው '...ቃልም በእግዚአብሔር ዘንድ ነበረ' በሚለው ኃይለ ቃል ተረትቶአል።
        
### ቢጽ ሐሳውያን (ሐሰተኞች ወንድሞች)

- ታሪኩ፦
	- ከፈሪሳውያን ወገን ወደ ክርስትና የመጡ ምእመናን ያልተገረዙና በኦሪት የተከለከሉ መባዕልትን የሚመገቡ አሕዛብ ተጠምቀው ሲገቡ እጅግ ይናደዱ ነበር።
	- ቅዱስ ጳውሎስና ቅዱስ በርናባስ በአሕዛብ ሃገሮች እየተዘዋወሩ በሰበኳቸው ጊዜ የተደረገላቸውን ሁሉ ቢናገሩም ቢጽ ሐሳውያን ተቃወሟቸው
	- በእነርሱ ምክንያት የመጀመርያው የሐዋርያት ሲኖዶስ ተደርጎ ሐሳባቸው ተወግዟል።
	- በኋላ ግን በጊዜው ከነበሩት ሐሰተኞች ወንድሞች የበለጡ፣ ኦሪትን በጥልቀት የተማሩ ሓሳውያን ወደ ሮሜ ገብተው ያውኩ ነበር፤ ቅዱስ ጳውሎስ በዚህ ምክንያት ለሮሜ ክርስቲያኖች ክታቡን ጽፏል።
- ምንፍቅና፦ ወንጌል ያለ ኦሪት፣ ክርስቶስ ያለ ሙሴ፣ ጥምቀት ያለ ግዝረት አይጠቅምም
	- ዝርዝር፦
		- ከፈሪሳውያን ወገን ወደ ክርስትና የመጡ ምእመናን ያልተገረዙና በኦሪት የተከለከሉ መባዕልትን የሚመገቡ አሕዛብ ተጠምቀው ሲገቡ እጅግ ይናደዱ ነበር።
		- ቅዱስ ጳውሎስና ቅዱስ በርናባስ በአሕዛብ ሃገሮች እየተዘዋወሩ በሰበኳቸው ጊዜ የተደረገላቸውን ሁሉ ቢናገሩም ቢጽ ሐሳውያን ተቃወሟቸው
	- መልሶች፦
		- አይሁድ አባቶቻችን ሊሸከሙት ያልቻሉትን ቀንበር ከአሕዛብ የመጡ ክርስቲያኖች ላይ መጫን አይገባም።
		- ከአሕዛብ የመጡ ክርስቲያኖች ከቀደመ ልማዳቸው መተው ያለባቸው:- ከዝሙት መከልከል፣ ለጣዖት ከመሠዋትና የተሠዋውን ከመብላት፣ የሞተ እንስሳን ከመብላት እንዲሁም ደም ከመብላት እንዲቆጠቡ
		- ከአሕዛብ ወገን ወደ ክርስትና እግዚአብሔር እንደሚጠራቸው ትንቢት (አሞ 9፥11-12) እንደተነገረ የጌታ ወንድም ያዕቆብ በ(ሐዋ 15፥16) ላይ ገለጸ።
		- አሞ 9፥11-12 :-
	- ጉባኤያት፦ የሐዋርያት ሲኖዶስ በ50 ዓ.ም.

### ልዮን (Leo, Pope Leo I, Pope Leo the Great)

- ታሪኩ፦
	- የሮም መንበር ሊቀ ጳጳስ የነበረ
	- የአውጣኪን ግዝት ተከትሎ ልዮን ግን መንፈቀ-ንስጥሮሳዊ ይዘት ያለው ሁለት ባሕርይ አንድ አካል የሚል ደብዳቤ ለፍላብያኖስ መለሰለት።
	- በቍስጥንጥንያ አውጣኪ ብዙ ደጋፊ ስለነበረው ብዙዎች ደግፈውት ተቃውሞ አስነሡ፤ ፍላብያኖስም ንስጥሮሳዊ መባል ጀመረ
	- በንጉሡ ዳግማዊ ቴዎዶስዮስ ሰብሳቢነት በ449 ዓ.ም. በኤፌሶን ልዮንና ፍላብያኖስ ባልተገኙበት ጉባኤ ተደረገ
	- ጉባኤው እንዳይደረግ ብዙ ሙከራ ቢያደርግም ንጉሠ ነገሥቱ ተቃውሞ ተካሄደ
	- አውጣኪ በኤፌሶኑ ጉባኤ የቅዱስ ቄርሎስን ትምህርት መስክሮ በመናገሩ ከግዝቱ ተፈታ
	- አርፍደው የደረሱት የልዮን መልእክተኞች ደብዳቤ እንዳይነበብ በመታገዱ (ሁለት ባሕርይ በግልጽ ይሰብክ ስለነበር) ልዮን እጅግ ተቈጣ - ጉባኤውን 'ጉባኤ ፈያት (የወንበዴዎች ጉባኤ)' ብሎ ጠራው
	- በቍስጥንጥንያ የእስክንድርያ እንደራሴ የነበረው አናቶልያስ በፍላብያኖስ ቦታ በንጉሠ ነገሥቱ ፈቃድ በቅዱስ ዲዮስቆሮስ ሲሾም ተቃውሞ፣ ከቍስጥንጥንያ ጋር የነበረውን ግኑኝነት አቋረጠ
	- ከንጉሠ ነገሥቱ ዳግማዊ ቴዎዶስዮስ ሞት በፊት መንኵሳ የነበረች ታላቅ እኅቱ ብርክልያ ወንድሟ ሲሞት ሥልጣን አጓጉቷት ጀኔራል የነበረውን መርቅያንን በ450 ዓ.ም. አግብታ ንግሥት ሆነች
	- ይህንን ድርጊቷን ሁሉም አብያተ ክርስቲያናት ሲቃወሙ ልዮን አጋጣሚውን በመጠቀም ጋብቻቸውን አጽድቆ ቡራኬ ላከላቸው
- ምንፍቅና፦ ክርስቶስ ከሁለት አካል በተዋሕዶ አንድ አካል፣ ከሁለት ባሕርይ ግን ሁለት ባሕርይ ያለተዋሕዶ
	- ምሥጢረ ሥጋዌ
	- ጦማረ ልዮን 5 ነጥቦችን የያዘ ነው፦
		1. ክርስቶስ የእግዚአብሔር ልጅ ነው፤ ኋላም ሰው ሆኖ ተወለደ
		1. መለኮትና ስብእና በእርሱ ውስጥ ተገናኙ፤ በአንድ አካል ውስጥ ያለመቀላቀል አብረው ይኖራሉ።
		1. እያንዳንዱ ባሕርይ የግብር ክልሉን ጠብቆ ይኖራል፤ ማለትም መለኮት የመለኮትን ትስብእትም የትስብእትን ሥራ ይሠራል።
		1. የሁለቱም ባሕርያት ሃብት ለአንዱ አካል በእኩልነት ይገኛል።
		1. ከተዋሕዶ በፊት ሁለት ነበሩ፤ ከተዋሐዱ በኋላ ግን አንድ ባሕርይ ነው ማለት ሞኝነት ነው።
- ጉባኤያት፦ ኤፌሶን-449, ኬልቄዶን-451

### አውጣኪ (Eutyches)

- ታሪኩ፦
	- በቍስጥንጥንያ ይኖር የነበረ የአንድ ገዳም አበምኔት ነበር
	- በሃገሩ መንበር የነበረው ንስጥሮስንና ንስጥሮሳውያንን አጥብቆ ይቃወም ነበር።
	- ክሪሳፍስ ለሚባል የንጉሠ ነገሥቱ ዳግማዊ ቴዎዶስዮስ ጠቅላይ ሚኒስትር ንስሓ አባት ስለነበር የልብ ልብ እየተሰማው ሊቀ ጳጳሳቱን ፍላብያኖስን ይቃወም ነበር።
	- በ448 ዓ.ም. በቍስጥንጥንያ አህጉር አቀፍ ጉባኤ በአውሳብዮስ ስለ ተወገዘ መንፈቀ-ንስጥሮሳውያን (ልዮንና አውሳብዮስ) አወገዙኝ ብሎ ለንጉሠ ነገሥቱ ዳግማዊ ቴዎዶስዮስ አመለከተ።
	- ፍላብያኖስም የአውጣኪን ይግባኝ ተከትሎ ለዲዮስቆሮስና ለልዮን የውግዘቱን ምክንያት ደብዳቤ ላከ።
	- ልዮን ግን መንፈቀ-ንስጥሮሳዊ ይዘት ያለው ሁለት ባሕርይ አንድ አካል የሚል ደብዳቤ ለፍላብያኖስ መለሰለት።
	- በቍስጥንጥንያ አውጣኪ ብዙ ደጋፊ ስለነበረው ብዙዎች ደግፈውት ተቃውሞ አስነሡ፤ ፍላብያኖስም ንስጥሮሳዊ መባል ጀመረ
	- በንጉሡ ዳግማዊ ቴዎዶስዮስ ሰብሳቢነት በ449 ዓ.ም. በኤፌሶን ልዮንና ፍላብያኖስ ባልተገኙበት ጉባኤ ተደረገ
	- አውጣኪ በኤፌሶኑ ጉባኤ የቅዱስ ቄርሎስን ትምህርት መስክሮ በመናገሩ ከግዝቱ ተፈታ
	- አርፍደው የደረሱት የልዮን መልእክተኞች ደብዳቤ እንዳይነበብ በመታገዱ (ሁለት ባሕርይ በግልጽ ይሰብክ ስለነበር) ልዮን እጅግ ተቈጣ - ጉባኤውን 'ጉባኤ ፈያት (የወንበዴዎች ጉባኤ)' ብሎ ጠራው
	- በግብፅ ተዋሕዶ ቤተ ክርስቲያን አውጣኪ ከግዝቱ የተፈታ ቢሆንም የኋላ ኋላ ድጋሚ የቀድሞ ትምህርቱን ያስተምር ስለነበር በኢትዮጵያ ኦርቶዶክስ ተዋሕዶ ቤ/ክ ቍጥሩ ከመናፍቃን ነው
- ምንፍቅና፦ መለኮት ሥጋን በተዋሐደ ጊዜ ሥጋን አጥፍቶታል
	- ምሥጢረ ሥጋዌ፣ ውላጤ
	- ዝርዝር፦
		- መለኮት ሥጋን ከስፋቱ የተነሣ መጠጠው
		- ክርስቶስ በትስብእቱ ከእኛ ጋር አንድ አይደለም
		- 'ክርስቶስ ዘዕሩይ ምስሌነ በትስብእቱ' የሚለውን ይቃወም ነበር
		- የውላጤን ትምህርት ያስተማረ ዋነኛው መናፍቅ ነው
		- ከሁለት ባሕርይ በውላጤ አንድ ባሕርይ (መለኮት ብቻ)፣ ከሁለት አካላት በውላጤ አንድ አካል (መለኮት ብቻ) ይላል
		- ጨው ውሃ ውስጥ ቢገባ ውሃውን ያደፈርሳል፤ ባሕር ውስጥ ቢገባ ግን ከባሕሩ ስፋት የተነሣ ጨዉ ይጠፋል። ሥጋም ከመለኮት ስፋት የተነሣ ተመጧል፣ ጠፍቷል።
		- ትምህርቱ በምዕራባውያን Monophysitism ይባላል። Physis ባሕርይ ማለት ሲሆን Mono በመጠፋፋት አንድ ባሕርይ መኖሩን ይናገራል።
		- በኬልቄዶናውያን ግን እኛን የተዋሕዶን ዕምነት ተከታዮችን የአውጣኪ ትምህርት ጋር አንድ አድርገው በስህተት የ'Monophysitism' አራማጆች ይሉናል።
	- መልሶች፦
		- ሰውን ማዳን የሚችል አምላክ ነው፤ እንዲሁም ለበደለ አዳም ካሳ የሚሆን ሰው መሆን ነበረበት። ሥጋው ጠፍቷል ካልን ግን የተሰቀለው፣ የተቤዠን ሰው አይደለም ልንል ነው።
		- መለኮትም ተለውጦ ሥጋ ሆነ ካልን የሥጋ ብቻ መሰቀል ዓለሙን አያድነውም፤ እንዲህማ ቢሆን የእነ ኢሳይያስ፣ የእነ ኤርምያስ ሞት በበቃው ነበር።
		- መለኮት መራብ፣ መጠማት፣ መገረፍ፣ መሰቀል፣ መዳሰስ፣ በዐይን መታየት የሚሉት መገለጫዎች አይስማማውም። ቶማስ እንደ ዳሰሰው፣ ማርያም መግደላዊት እንደዐየችው፣ አይሁድ እንደሰቀሉት፣ በ(ዮሐ 4) ላይ 'ተራበ' እንደተባለ።
		- በምዕራባውያኑ ትክክለኛው የተዋሕዶ መግለጫ ግን 'Miaphysitism'/'Henophysitism' የሚለው ነው። ትርጉሙም ተዋሕዶ እንበለ ውላጤ፣ እንበለ ሚጠት፣ እንበለ ቡዓዴ፣ እንበለ ፍልጠትና እንበለ ቱሳሔ ነው።
	- ጉባኤያት፦ ቍስጥንጥንያ-448፣ ኤፌሶን-449፣ ኬልቄዶን-451

### ፍላብያኖስ (Flavian of Constantinople)

- ታሪኩ፦
	- የቍስጥንጥንያ ሊቀ ጳጳሳት የነበረ
	- በ449 ዓ.ም. በአውጣኪ ምክንያት በተደረገ ጉባኤ ተወግዞ በግዞት የሞተ
	- ከጉባኤ ኬልቄዶን በፊትም በፖፑ ልዮን ገፋፊነትና በንጉሡ መርቅያን ትዕዛዝ አስከሬኑ ወደ ቍስጥንጥንያ ፈልሶ በሐዋርያት ቤተ ክርስቲያን በታላቅ ክብር እንዲቀበር ተደረገ
	- በ451 ዓ.ም. በኬልቄዶን በተደረገ ጉባኤ የሰማዕትነት ክብር በመናፍቃኑ የልዮን ደጋፊዎች ተሰጥቶታል።
- ምንፍቅና፦ ሁለት ባሕርይ
	- ምሥጢረ ሥጋዌ
	- ዝርዝር፦
		- የልዮን መንፈቀ-ንስጥሮሳዊ የሁለት ባሕርይ ትምህርትን ተቀብሏል


### ፎጢኖስ

- ታሪኩ፦
	- በሰርቢያ ግዛት ትገኝ በነበረች የሰርሚየም ሊቀ ጳጳስ የነበረ
- ምንፍቅና፦ የወልድ ህልውና ከእመቤታችን ከተወለደ ወዲህ ነው
	- ምሥጢረ ሥላሴ
	- ዝርዝር፦
		- ትምህርቱ 'ከማርያም ወዲህ' ወይም 'ለፌ እማርያም ክዋኔሁ (ህላዌሁ) ለወልድ' ይባላል
	- መልሶች፦
		- በ (ዮሐ 1፥1) ላይ ባለው 'በመጀመርያ ቃል ነበረ' በሚለው ኃይለ ቃል ተረትቶአል።

### ዋሊጦስ

- ታሪኩ፦
	- 
- ምንፍቅና፦ ጌታችን የነሣው ሥጋ በቅድምና የነበረ ነው
	- ምሥጢረ ሥጋዌ
	- ዝርዝር፦
		- ዋሊጦስ 'መለኮት ሥጋን ተዋሐደ' ብል አራት አካላት በሥላሴ ዘንድ ይሆንብኛል ብሎ የነሣው ሥጋ በቅድምና ነበረ አለ
	- መልሶች፦
		- ፈሪ ከፍርሃቱ የተነሣ ሲሸሽ ሮጦ ገደል እንዲገባ ዋሊጦስም ከፍርሃት የተነሣ ወደ ምንፍቅና ገባ
		- በ (ዮሐ 1፥1) ላይ ባለው 'ቃልም እግዚአብሔር ነበረ' በሚለው ኃይለ ቃል ተረትቶአል።
		- ቅዱስ አትናቴዎስ ዋሊጦስን 'አራት አካላት ይሆኑብኛል ብሎ ፈርቶ አንደኛ አካል ጨመረ


### ማኒ (መነናውያን)

- ታሪኩ፦
	- በብሉይ ኪዳን ዘመን ከአይሁድ ወገን የነበረ
	- ማኒ ማለት ግን ዝጉሐዊ፣ ባሕታዊ፣ ጸዋሚ፣ ተሐራሚ ማለት ነው።
	- ተከታዮቹ መነናውያን ይባላሉ
	- (መዝ 4) ስለ መነናውያን ተጽፏል
	- አለቃ ኪዳነ ወልድ ክፍሌ የፍራማሶኖች (Freemasons) አባት ይሉታል
	- የተነሣው አንድም ከልበ አምላክ ቅዱስ ዳዊት ጊዜ - በቸርነቱ በሃይማኖቱ በትዕግስቱ ሳይገድለው፣ አንድም በኋላ ነው - በትንቢት ስለእርሱ ተናገረ።
- ምንፍቅና፦ ይህ ዓለም አስገኚ እንጂ መጋቢ የለውም
	- ሥነ ፍጥረት
	- ዝርዝር፦
		- አልባቲ ሠራዒ ወመጋቢ ለዛቲ ዓለም፤ ለዚህች ዓለም ሠራዒ መጋቢ የላትም አለ
		- አህያው ብትጠፋበት በጾም በጸሎት በቀኖና ስኖር እንዴት ትጠፋለች ብሎ በጸሎቱ ተመክቶ 'ብትገኝልኝ እግዚአብሔር አለ እላለሁ' ብሎ ሱባዔ ገባ
		- እግዚአብሔር ግን ባሕርዩን መርምረው የሚደርሱበት አይደለምና ትገኝ የነበረችዋን አህያ አራቀበት፤ በጅብ ተበላች። በዚህ የተነሣ እግዚአብሔር ዓለሙን ፈጠረው እንጂ በምግብና አብሮት አይደለም አለ።
		- ብርሃናት በልማድ ይመላለሳሉ፤ አፍላጋት በልማድ ይፈሳሉ፣ ክረምትና በጋ በልማድ ይፈራረቃሉ፣ ሰውም በልማድ ተወልዶ በልማድ ይሞታል
	- መልሶች፦
		- እንኳን እግዚአብሔርን የማያውቁትን ሰው ማነህ? ከየት መጣህ? ብለው በጥያቄ ቢያጣድፉት ራሱን ያሸሻል
		- በጥንተ ፍጥረት መላእክትን ባሕርዬ አይመረመርም ሲል ተሰውሯቸው ነበር
		- እልፍ ዐላውያን ማኒሰ የዐብዮሙ (ቅኔ)
			
			
### ማኒ (የሐዲስ ዘመን)

- ታሪኩ፦
	- የፋርስ ኤጲስ ቆጶስ
- ምንፍቅና፦ ቃል ሥጋ የሆነው በምትሐት ነው
	- ምሥጢረ ሥጋዌ
	- መልሶች፦
		- (ዮሐ 1፥1) ላይ 'ቃልም እግዚአብሔር ነበረ' በሚለው ተረትቷል"


### ሳዶቅ (ሰዱቃውያን)

- ታሪኩ፦
	- ትንሣኤ ሙታን የለም ያለ የመጀመርያው መናፍቅ ሳዶቅ ይባላል፤ እርሱን የተከተሉ ሰዱቃውያን ተባሉ
	- ከመጻሕፍተ ኦሪት በቀር ሌሎችን የብሉይ ኪዳን መጻሕፍት አይቀበሉም
- ምንፍቅና፦ ትንሣኤ ሙታን የለም
	- ምሥጢረ ትንሣኤ ሙታን
	- ዝርዝር፦ 
		- ሰው ሞቶ መቃብር ከገባ በኋላ ፈርሶ በስብሶ ይቀራል፤ ነፍሱም እንደ ጉም ሽንት በና ትጠፋለች
	- መልሶች፦
			§ የዋርሳ ሥርዓት በ(ዘዳ 25፥5) ልጅ ሳይወልድ በሞተ ባል ስም ወንድሙ ዘር አቁሞለት ልጅ እንደሚወለድለት
			§ ጌታችንም በ(ማቴ 22፥31)(ሉቃ 22፥37-38) ላይ `እኔ የአብርሃም አምላክ፣ የይስሐቅ አምላክ የያዕቆብም አምላክ ነኝ የሚል ከእግዚአብሔር ዘንድ ወደ እናንተ የተባለውን አላነበባችሁምን? የሕያዋን አምላክ ነው እንጂ የሙታን አይደለም` ብሎ አሳፍሮአቸዋል
- ምንፍቅና፦ የመላእክትን ተፈጥሮ አይቀበሉም
	- ሥነ ፍጥረት
	- ዝርዝር፦
		- በ(ሐዋ
			
## መጋቤ ብሉይ ሰይፈ ሥላሴ

- መጋቤ ብሉይ ሰይፈ ሥላሴ ዮሐንስ እንዲህ ጽፈዋል (ይህ ምንጭ ያስፈልገዋል)፦
  - `አንዳንዶች እመቤታችን አድፎ የነበረው የአዳም ጠባይ ወይም ጥንተ አብሶ እንደሌለባት ያስተምራሉ፤ ነገር ግን ይህ ትምህርት በኦርቶዶክስ ተዋሕዶ ቤተ ክርስቲያናችን ተቀባይነት የለውም፤ ምክንያቱም እመቤታችን ከኢያቄምና ከሐና በሩካቤ ዘበሕግ የተገኘች ናት፡፡ ካሣ የማያስፈልጋትም ሳትሆን ክርስቶስ በደሙ ከዋጃቸው ካሣም ከተከፈለላቸው ወገን ናት፤ ሆኖም እንደ አዳምና ሔዋን የምኞት፣ የመናገርና የገቢር ኀጢአት ፈጽሞ የለባትም`

## አቡነ ጳውሎስ

- ታሪካቸው፦
  - የትውልድ ስማቸው ገብረ መድኅን ወልደ ዮሐንስ ነበር ሲሆን ከ1984 - 2004 ዓ.ም. ድረስ የኢ/ኦ/ተ/ቤ/ክ ርዕሰ ሊቃነ ጳጳሳት ሆነው አገልግለዋል
  - አድዋ ከተማ የተወለዱ ሲሆን በመጀመሪያ በአቡነ ገሪማ ገዳም፣ ቀጥሎ በአዲስ አበባ ቅድስት ሥላሴ መ/ኮ ተምረዋል
  - በአቡነ ቴዎፍሎስ ዘመን ወደ አሜሪካ ተልከው በ St. Vladmir Orthodox Theological Seminary ተምረው፣ የዶክትሬድ ዲግሪ በPrinceton Theological Seminary ትምህርት ጀምረው ነበር
    - St. Vladmir Orthodox Theological Seminary በኒውዮርክ፣ አሜሪካ የሚገኝ ት/ቤት ሲሆን የአሜሪካ ምሥራቅ ኦርቶዶክስ ቤ/ክ (የምሥራቅ ኦርቶዶክስ እምነት) ት/ቤት ነው
  - በ1966ቱ አብዮት ጊዜ ትምህርቱን አቋርጠው ወደ አገራቸው ተመልሰው በአቡነ ቴዎፍሎስ ኤጲስ ቆጶስነት የተሾሙ ቢሆንም ፓትርያርኩ በደርግ ሲገደሉ አቡነ ጳውሎስ ለ10 ዓመታት በእሥር ቆይተዋል
  - በ1976 ዓ.ም. ከእሥር ተፈትተው የዶክትሬት ዲግሪ ትምህርታቸው በPrinceton ቀጥለዋል
    - Princeton የPresbyterian Reformed Church ቤ/ክ ትምህርት ቤት ነው
    - የPresbyterian Church የፕሮቴስታንት ቤተ እምነት ሲሆን ከእንግሊዝ ወጥቶ የስኮትላንድንና የካቶሊክ እምነቶችን በመጠኑ የሚያካትት ነው
  - በ1983 ዓ.ም. ወደ ኢትዮጵያ ተመልሰው በ1984 ዓ.ም. ለፕትርክና ተመርጠዋል
  - በነሐሴ 2004 ዓ.ም. ጠቅላይ ሚኒስቴር መለስ ዜናዊ ከመሞታቸው 4 ቀናት ቀደም ብለው ዐርፈዋል
- የተከሰሱበት ምንፍቅና፦ እመቤታችን [ላቲ ስብሐት] ጥንተ አብሶ አለባት (ምንጭ? - አጥጋቢ ምንጮት አልተገኙም)
  - በPrinceton የዶክትሬት ዲግሪ መመረቂያ ጽሑፋቸውን በጥንተ አብሶ ዙሪያ ሲሠሩ እመቤታችን ጥንተ አብሶ እንዳለባት ጽፈዋል (ምንጭ?)
    - የመመረቂያ ጽሑፉ ርዕስ `Filsata: the Feast of the Assumption of the virgin Mary and the Mariological Tradition of the Ethiopia Orthodox Tewahedo Church` ይላል
    - በጥናቱ አስተዋጽኦ (Abstract) ላይ፦ `Yet eastern orthodoxy does not share the Roman catholic dogma of the immaculate conception which teaches the virgin’s exemption from origin sin. According to the Eastern Orthodoxy church, the blessed virgin is truly human, shoring the origin sin which is part and parcel of humanity which ultimately  expresses itself in natural death.` - `አምላክን በድንግልና  ጸንሳ በድንግልና የወለደችው የእመቤታችን የድንግል ማርያም ከአዳም ዘር የተላለፈ ኃጥያት(ጥንተ አብሶ) ያላገኛት መርገመ ስጋ መርገመ ነፍስ የሌለባት ገና ከመወለዷ አስቀድሞ በአምላክ ህሊና ታስባ ትኖር የነበረች…` ብለዋል፤ ይህ ማለት ግን እመቤታችን (ላቲ ስብሐት) ጥንተ አብሶ አለባት ብለዋል ማለት አይደለም።
    - ሆኖም በ1988 ዓ.ም. በ22 ሊቃውንት ተጠንቶ የተዘጋጀው መጽሐፍ `የኢትዮጵያ ኦርቶዶክስ ተዋህዶ ቤተክርስትያን እምነትና ስርዓተ አምልኮትና የውጭ ግንኑነት` ግን ገጽ 49 ላይ "አምላክን በድንግልና  ጸንሳ በድንግልና የወለደችው የእመቤታችን የድንግል ማርያም ከአዳም ዘር የተላለፈ ኃጥያት(ጥንተ አብሶ) ያላገኛት መርገመ ሥጋ መርገመ ነፍስ የሌለባት ገና ከመወለዷ አስቀድሞ በአምላክ ሕሊና ታስባ ትኖር የነበረች..." ይላል
  - በዚህ ምክንያት ከአቡነ አብርሃም ጋር ከፍተኛ ግጭት ውስጥ ገብተው ነበር


መርቅያን
ሉቅያኖስ
ቀለሜንጦስ ዘእስክንድርያ
አርጌንስ
መቅዶንዮስ
አርዮስ
ንስጥሮስ
አፍላጦን
አርስጣጣሊስ
ቢቱ
አይሁድ
ቀሪንጦስ
ተክለሃይማኖት ርጉም
አዎስጣቴዎስ ቍርንጭ
ኪዳነ ወልድ ክፍሌ

## ማርቲን ሉተር (ፕሮቴስታንቲዝም)

- ታሪኩ
- ምንፍቅና፦
	- መጽሐፍ ቅዱስ ብቻ (Sola Scriptura)
	- በእምነት ብቻ መዳን (Sola Fide)
	- በጸጋው ብቻ መዳን (Sola Gracia)
	- ክርስቶስ ብቻ (Solus Christus)
	- ክብር ለእግዚአብሔር ብቻ (Soli Deo gloria)