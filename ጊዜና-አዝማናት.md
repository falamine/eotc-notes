# ጊዜና አዝማናት

## ዓመተ ምሕረትና ዓመተ ዓለም

- ፈረንጆቹ A.D. "Anno Domini" የሚሉት "in the year of our Lord Jesus Christ" ወይም ዓመተ እግዚእ ማለት ነው
- ይህ በእኛ ዓመተ ምሕረት ይባላል
- ጌታችን አምላካችን መድኃኒታችን ኢየሱስ ክርስቶስ በመወለዱ የተገኘውን ምሕረት የሚያሳይ የክርስቲያኖች አቈጣጠር ነው
- ከአዳም ቃል ኪዳን እስከ ጌታችን ልደት ያለው ዘመን ዓመተ ፍዳ ወኩነኔ ይባላል
    - ይህም 5500 ዓመታት ርዝማኔ አለው
    - በመጽሐፈ ቀሌምንጦስ `5 ቀን ተኩል በኋላ` ያለውን ሊቃውንት በእግዚአብሔር ዘንድ አንድ ቀን አንድ ሺህ ዓመታት ነው በማለት 5500 ዓመታት ነው ብለዋል
    - በሌሎች አቈጣጠሮች

## ዘመን አቈጣጠሮች

- የዕብራውያን ዘመን አቈጣጠር
- የግብፃውያን ዘመን አቈጣጠር
- የግሪካውያን ዘመን አቈጣጠር
- የሮማውያን ዘመን አቈጣጠር
- የቻይናውያን ዘመን አቈጣጠር
- የባቢሎን ዘመን አቈጣጠር
- የኮፕት ዘመን አቈጣጠር
- የዮልዮሳዊ ዘመን አቈጣጠር (Julian Calendar)
- የጎርጎርዮሳውያን ዘመን አቈጣጠር (Gregorian Calendar)
- የኢትዮጵያ ዘመን አቈጣጠር

- ዘመን አቈጣጠር ከክርስትና በፊትም ነበር
- 

## የሮማውያን ዘመን አቈጣጠር

- አንድ ዓመት 355 ቀናት ነበሩት
- 12 የጨረቃ ወራትን ይጠቀማል
- ዓመቱ በMarch ይጀምራል
    - ሮሙለስ እና ሬሙስ የተባሉት መንትያዎች ባሳደገቻቸው ተኵላ ዋሻ ሮምን መገንባት የጀመሩበት ወር ነው የሚል አፈታሪክ አለ
- ወራት፡- Martius Aprilis Maia Junius Quintilis Sextilis September October November December Januarius Februarius
- ከፀሐይ አቈጣጠር ጋር ለማገናዘብ በየተወሰነ ዓመቱ Feb ወር በኋላ ሌላ ወር ይጨመር ነበር

## የዮልዮሳዊ ዘመን አቈጣጠር

- በ45 ቅ.ል.ክ. ዮልዮስ ቄሣር እንዲስተካከል በማዘዙ ዮልዮሳዊ ዘመን አቈጣጠር ተፈጠረ
- ወራትን በጨረቃ መቈጠር እንዲቆም ወሰነ
- 365.25 ቀናት ያሉት ዓመት አለው
- ዓመቱን ከ355 ወደ 365 ቀናት ከፍ ለማድረግም በየወራቱ ልዩ ልዩ ቀናት (ጠቅላላ 10 ቀናት) ተጨመሩ [^sac_conflict]
    - 2 ቀናት በ Jan, Aug, Dec
    - 1 ቀን በ Sep, Apr, Jun, Nov
    - Feb ወር ላይ ምንም ሳይጨመር 28 እንደሆነ ቀጥሎአል
- አዋጁ በJan 1 45 ቅ.ል.ክ. ስለ ወጣ ዓመቱን መቍጠር በJan 1 ጀምሮአል
- ነገር ግን ዮልዮሳዊ ዘመን አቈጣጠር ትርፏን 5.8125 ሰዓት እሳቤ ውስት ያካተተ ስላልሆነ ትርፍ ቀናት ተፈጥረዋል
    - በ128 ዓመት አንድ ቀን ይጨምራል
    - በ1901 - 2099 እ.ኤ.አ. ከጎርጎርዮሳዊ አቈጣጠር 13 ቀናት ወደ ኋላ ነው

[^sac_conflict]: Sacrobosco የተባለ የ13 መ/ክ/ዘ ተመራማሪ ጋር አይስማማም

## ጎርጎርዮሳዊ ዘመን አቈጣጠር

- ይህንን ለማሻሻል በ1582 ዓ.ም. የካቶሊኩ ፖፕ ግሪጎሪ (ጎርጎርዮስ) አዲስ ዘመን አቈጣጠር አመጣ፦
    - አንድ ዓመት 365 ቀናት እና 5.82 ሰዓታት እንዲኖሩት አድርጎአል
    - የወራት ርዝማኔ እንደ ጁሊያኑ ይሆንና 'Leap year' የሚባለው ዓመት
        - በ4 ዓመት አንድ ጊዜ አንድ ቀን ይጨምራል (እንደ ጁሊያኑ)
        - ይህ ዓመት ግን ለ100 የሚካፈል ከሆነ አይጨምርም
        - በ400 የሚካፈል ሲሆን ግን ይጨምራል
        - በአንጻሩ ዮልዮሳዊ ዘመን አቈጣጠር ያለምንም ልዩነት በየ4 ዓመቱ ይጨምራል
    - ይህ 5.82 ከትክክለኛው 5.8125 የሚለይ ቢሆንም ስሕተቱ በ3030 ዓመት አንድ ጊዜ ብቻ አንዲት ቀን ይጨምራል
    - ለምሳሌ Sep 12 2021 (በዮልዮሳዊ) = Sep 15 2021 (በግሪጎሪያን) ይሆናል
    - ሌላው ደግሞ Dec 25 (በዮልዮሳዊ) = Jan 7 (በግሪጎሪያን) ይሆናል
- ፖፑ ጉባኤ ካደረገ በኋላ ጥቅምት 5 ይከበር የነበረው 'የቅዱስ ፍራንሲስ' በዓል ሰዉ ከእንቅልፉ ሲነቃ 'ዛሬ ጥቅምት 15 ሆኖአል' ተብሎ በአዋጅ 10 ቀን እንዲጨመር ተደርጎአል
- በዚህ ምክንያት የምሥራቅ ኦርቶዶክስ ቤተ እምነቶች ልደተ ክርስቶስን በJan 7 ሲያከብሩ፣ ካቶሊኮች ደግሞ በDec 25 ያከብራሉ
    - እንደ ራሺያ ያሉ አገራት 1980 እ.ኤ.አ. የጎርጎርዮሳዊያን አቈጣጠር በመንግሥት ደረጃ ሲቀበሉ ቤተ እምነቶቹ ግን በዮልዮሳዊ ቀጥለዋል
- ይህንን ጎርጎርዮሳዊ ዘመን አቈጣጠር የማይቀበሉ አገራት (ይህ በተጻፈበት በ2014 ዓ.ም.)
    - ኢትዮጵያ፣ ኤርትራ፣ አፍጋኒስታን፣ ኢራን እና ኔፓል
    - ሌሎች አራት አገራት የጎርጎርዮሳዊውን አቈጣጠር በማሻሻል ይጠቀማሉ
    - ሌሎች 18 አገራት ከዚህ ዘመን አቈጣጠር ጎን ሌሎች አቈጣጠሮችን ይጠቀማሉ

## የኮፕት ዘመን አቈጣጠር

- ከኢትዮጵያ ዘመን አቈጣጠር ጋር ተመሳሳይ ወራትና ርዝማኔዎች አሉት
- ወራቱ፦ Thoth (ጦጥ፣ በኢት. መስከረም) Paopi Hathor Koiak Tobi Meshir Paremhat Parmouti Pashons Paoni Epip Mesori

## የኢትዮጵያ ዘመን አቈጣጠር

- ከዮልዮሳዊ ዘመን አቈጣጠር ጋር የሚያመሳስላቸው፦ ዐውደ ፀሐይ 365 ቀን ከ15 ኬክሮስ በማለታቸው ነው
- 12 ባለ 30 ቀናት አውራኅ ሲኖሩት፣ ባለ 5 ወይም 6 ቀናት ወር ጳጕሜን ትጨመራለች
    - የዮልዮሳዊ ዘመን አቈጣጠር ሙሉ ለሙሉ አለመቀበሏ በወራት ስያሜዎች እና በቀናት ርዝማኔ ልዩነት ይታወቃል
    - ከኮፕት ዘመን አቈጣጠር እንጂ ከሌላ ጋር ቅርርብ የለውም
- ጳጕሜን በ4 ዓመታት አንድ ጊዜ በዘመነ ሉቃስ 6 ቀናት ይኖራታል
    - በዚህ የተነሣ ልደት በታኅሣሥ 28 ቀን ይውላል [^kidane_weld_conflict]

[^kidane_weld_conflict]: አለቃ ኪዳነ ወልድ ክፍሌ ይህንን ይቃወማሉ፤ በመጽሐፋቸው `ስድስተኛነቱም ላለፈው ለሉቃስ ጳግሜ ነው እንጂ ገና ወደ ፊት ስለሚመጣው ለዮሐንስ ጳግሜ አይደለምና ዮሐንስም በመስከረም አንድ ባተ እንጂ በጳግሜ አልባተምና በዮሐንስ ዘመን በዓለ ልደትን በጳግሜ ምክንያት ማፋለስ ታላቅ ስሕተት ነው። ይህም ስሕተት የተዠመረ ባፄ ዐምደ ጽዮን ዘመን ነው። ማውረድና ማፋለስ ከኾነም በልደት ብቻ ምን መጥቷል፤ ኹሉንም ካመት እስካመት መናድ ያስፈልጋል፤ ትንሣኤም ቅዳሜ ይውላል` ብለዋል

- የዘመን መስፈሪያው እስከ ሳድሲት (የአንድ ሴኮንድ 1/540፣000) ድረስ ይወርዳል
    - 1 ቀን = 60 ኬክሮስ
    - 1 ኬክሮስ = 60 ካልዒት
    - 1 ካልዒት = 60 ሣልሲት
    - 1 ሣልሲት = 60 ራብዒት
    - 1 ራብዒት = 60 ኀምሲት
    - 1 ኀምሲት = 60 ሳድሲት
- ዘመን መለወጫ
    - በመስከረም 1 ቀን ይውላል
    - ዕንቁጣጣሽ ይባላል
    - ቅዱስ ዮሐንስም ይባላል
- ዓመተ ምሕረት የሚጀምረው ከጌታችን ልደት ሲሆን፣ ጌታችንም የተወለደው በ1 ዓ.ም. በታኅሣሥ 28 ቀን ነው
    - ዜሮ የሚባል ዓመተ ምሕረት የለም
    - በ317 ዓ.ም. ጉባኤ ኒቅያ፣ በ373 ዓ.ም. ቍስጥንጥንያ፣ በ432 ዓ.ም. ጉባኤ ኤፌሶን፣ በ444 ዓ.ም. ጉባኤ ኬልቄዶን ተካኺደዋል እንላለን
- የ7 ወይም 8 ዓመታት ልዩነት ከሌላው ዓለም ጋር አለ
    - ሌላው ዓለም ከሮማውያን ዘመን አቈጣጠር ተነሥቶ ሄሮድስ የሞተው በ4 ቅ.ል.ክ. ነው ይላል
    - ይህም ሰብአ ሰገል ከ2 ዓመታት በፊት መነሣታቸው፤ የጌታችንን ልደት በ7 ቅ.ል.ክ ያደርገዋል ስለሚሉ ነው

## ጌታችን መቼ ተወለደ?

- ወንጌላውያን ጌታችን የተወለደበትን ቀን በግልጽ አላስቀመጡም፤ ወቅቱንም (በጋ፣ ክረምት፣ ወዘተ) አላስቀመጡም
- ዓለሙ ከ4-8 ቅ.ል.ክ. እንደሆነ ይገምታል፤ የዓለም ትምህርት እንዲህ ነው፦
    1. ከሳይንሳዊ ምልከታዎች
        - ሰብአ ሰገልን የመራቸው ኮከብ በወርኃ Apr bእ5 ቅ.ል.ክ የነበረው ኮሜት ሳይሆን አይቀርም በማለት ልደቱን በ5 ቅ.ል.ክ. የሚያደርጉ አሉ
    2. ወንጌላውያን ስለ ልደቱ ከጻፉት
        - የቅዱስ ሉቃስ የሕዝብ ቈጠራ
            - አውግስቶስ ቄሣር ያዘዘው ቈጠራ ዮሴፍ ወልደ ኮርዮን እንደመዘገበው በ6 ዓ.ም. በአርኬላዎስ (የሄሮድስ ልጅ) የተካኼደ ነበር
            - ስለዚህ ቈጠራ እንደተካኼደ ለመቀበል ያስቸግራል
            - ሌሎች ተመራማሪዎች ደግሞ በዘመኑ ብዙ ቈጠራዎች ስለተካኼዱ ቅዱስ ሉቃስ የጠቀሰው ሕዝብ ቈጠራ ከዮሴፍ ወልደ ኮርዮን ቈጠራ የተለየ ይሆናል ይላሉ
        - ጌታችን በሄሮድስ ጊዜ 2 ዓመቱ ነበር፤ ምክንያቱም ሄሮድስ ከሰብአ ሰገል በተረዳው መሠረት እስከ 2 ዓመት የሆናቸውን ሕፃናት ስላስገደለ
        - ሄሮድስ
            - ሄሮድስ ታላቁ ይባላል
            - የሰሎሞንን ቤተ መቅደስ ያሳደሰ ነው
            - የ144 ሺህ ሕፃናት እልቂትን መፈጸሙን አይስማሙበትም
            - በይሁዳ የነገሠ የሮም ቄሣር እንደራሴ ነበር
            - ሲሞት 3ቱ ልጆቹ ግዛቱን ተከፋፍለውታል፦ 
                - አርኬላዎስ - የይሁዳ ገዢ፤ በማቴዎስ ወንጌል ላይ መልአኩ ለአረጋዊው ዮሴፍ የነገረው
                - ሄሮድስ አንጢጳስ - የገሊላ ገዢ፣ የቅ/ዮሐንስ መጥምቅ አስገዳይ
                    - ጥብርያዶስ ከተማን በጢባርዮስ ቄሣር ስም ያስገነባ
                    - ጲላጦስ ጌታችንን ወደ እርሱ የላከለት፣ እርሱ ግን አልፈርድም ብሎ ወደ ጲላጦስ የመለሰው (ሉቃ)
                    - በኋላ ሮም ላይ አምጿል ተብሎ በሄሮድስ አግሪጳ አማካኝነት ታስሮ ወደ ስፔን በግዞት ተወስዶአል
                - ፊልጶስ - የቂሳርያ ገዢ
            - ከሮማውያን ቤተሰብ በይሁዳ ተወልዶ በአይሁድነት አድጎአል (ፈረንጆቹ "Hellenistic Jew" የሚሏቸው)
                - ነገር ግን ኑሮው ከይሁዲነት ወጣ ይል ነበር
                - የግብር ቀንበር ሕዝቡ ላይ ጭኖ ነበር
                - ከዝርዋን አይሁድ መርጦ ሊቀ ካህን በመሾሙ ሰዱቃውያን እጅግ ጠልተውት ነበር
                - በመጨረሻም ከተቀሰቀሰ ዐመጽ በኋላ ሞቶአል፤ የዚህ ዐመጽ መሳካት ለአይሁድ በሮማውያን ላይ መነሣሣት እንደሚችሉ ተስፋ ሰጥቶአቸዋል (ለ70 ዓ.ም. ዐመጽ)
                - በኢያሪኮ ታሞ ይማቅቅ ነበር፤ ከሕመሙ ጽናት ራሱን ለመግደል ሙከራ አድርጎ ነበር፤ 
            - በ4 ቅ.ል.ክ. ሞቶአል [^schurer_death_herod]
                - ልጁ ፊልጶስ ለ37 ዓመታት ገዝቶ በጢባርዮስ ቄሣር 20ኛ ዓመት እንደሞተ እናውቃለን፤ የጢባርዮስ ቄሣር 20ኛ ዓመት በ34 ዓ.ም. ነው፤ ስለዚህ ፊልጶስ ወደ ሥልጣን የመጣው በ4 ቅ.ል.ክ ነው ማለት ነው፤ ፊልጶስም ወደ ሥልጣን ልክ ሄሮድስ እንደሞተ እንደመጣ እናውቃለን
                - ሌሎች ተመራማሪዎች ደግሞ ልጆቹ ሆን ብለው ከሄሮድስ የንግሥና ዘመን ጋር እንዲደራረብ የንግሥናቸውን ዘመን ወደ ኋላ (4 ቅ.ል.ክ.) አድርገውት እንጂ ሄሮድስ የሞተው ከ1 ዓ.ም. በኋላ ነው ይላሉ
                - ዮሴፍ ወልደ ኮርዮን በሞተ ጊዜ የጨረቃ ግርዶሽና ፋሲካ ወቅት እንደነበረ ጽፎአል፤ በምዕራብ አፍሪቃ በMar 13፣ 4 ቅ.ል.ክ. ፋሲካ በዓል አካባቢ የታየው የጨረቃ ግርዶሽ ከዚህ ጋር ስለሚገጥም በ4 ቅ.ል.ክ. አካባቢ እንደሆነ እንረዳለን
    3. ወንጌላውያን በመዋዕለ ስብከቱ ለነበሩ ኵነታት ከጻፉት
        - ቅዱስ ሉቃስ ጌታችን ስብከቱን ሲጀምር 30 ዓመቱ እንደነበረ ጽፎአል
            - ራሱ ቅዱስ ሉቃስ ይህንን ዓመት `የጢባርዮስ ቄሣር 15ኛ ዘመን` እንደሆነ ጽፎአል (ሉቃ 3፥1-2)
            - የታሪክ ተመራማሪዎች ደግሞ የጢባርዮስ ቄሣር 15ኛ ዘመን 28-29 ቅ.ል.ክ. እንደነበር ያረጋግጣሉ
            - ስለዚህ ይህ የጌታችንን ልደት ወደ 1 ቅ.ል.ክ. ያወርደዋል
        - በ(ዮሐ 2፥20) ላይ `ቤተ መቅደሱ በ46 ዓመት ተገነባ` መባሉ
            - ይህንን የተናገሩበት ጊዜ የመጀመሪያው ፋሲካ ጊዜ ስለነበረ ጌታችን 30 ዓመቱ ነበር
            - የታሪክ ተመራማሪዎች ደግሞ ቤተ መቅደሱ ተገንብቶ ያለቀው 27-29 ዓ.ም. ስለሆነ የጌታችንን ልደት በ1 ቅ.ል.ክ. ያደርገዋል
    4. ቀኑ ጥር አካባቢ መሆኑ
        - ስለቀኑና ወቅቱ ወንጌላውያን በግልጽ የጻፉት ነገር የለም
        - አንዳንድ ተመራማሪዎች በጥር ቀዝቃዛ ክረምት በመሆኑ ከእረኞት ታሪክ ጋር ስለማይኼድ ልደቱ በጥር ፈጽሞ አይሆንም ይላሉ
        - ሌሎች ደግሞ በይሁዳ የክረምት ወራት በጣም ቀዝቃዛ ስላልሆኑ አይጋጭም ይላሉ
        - 
       
[^schurer_death_herod]: Emil Schürer የተባለ ጀርመናዊ የፕሮቴስታንት የታሪክ ተመራማሪ የደረሰበት

- እኛ ኢትዮጵያውያን በ1 ዓ.ም. ነው እንላለን